 ข้อกำหนดและเงื่อนไขการใช้บริการอิเล็กทรอนิกส์ของธนาคาร


ผู้ขอใช้บริการตกลงใช้บริการอิเล็กทรอนิกส์ของธนาคารตามที่ได้รับอนุมัติจากธนาคาร และตามรายละเอียดการให้บริการที่ธนาคารกำหนด โดยผู้ขอใช้บริการตกลงผูกพันตามข้อกำหนดและเงื่อนไข ดังต่อไปนี้
1. คำนิยาม
  1.1  “ข้อมูลส่วนบุคคล” หมายความถึง ข้อมูลส่วนบุคคล ข้อมูลทางชีวภาพ (เช่น ลายนิ้วมือ ใบหน้า เป็นต้น) ข้อมูลทางการเงิน ข้อมูลการทำธุรกรรม ข้อมูลการลงทุนและสินทรัพย์ทุกประเภท และ/หรือ ข้อมูลใด ๆ ของผู้ขอใช้บริการที่ให้ไว้แก่ธนาคาร หรือที่ธนาคารได้รับ หรือเข้าถึงได้จากแหล่งอื่น
  1.2  “เครื่องมือเพื่อการทำรายการ” หมายความถึง เครื่องคอมพิวเตอร์ และ/หรือ โทรศัพท์มือถือ และ/หรือ แท็บเล็ต และ/หรือ เครื่องมืออื่นใดตามที่ธนาคารกำหนดเพื่อการทำรายการ
  1.3  “ธนาคาร” หมายความถึง ธนาคารไทยพาณิชย์ จำกัด (มหาชน) และให้หมายความรวมถึงบุคคลที่ธนาคารมอบหมายด้วย
  1.4  “บริการอิเล็กทรอนิกส์” หมายความถึง บริการ SCB Easy Phone และ/หรือ SCB Easy Net และ/หรือ SCB Easy Application และ/หรือ SCB Mobile Banking รวมถึงบริการทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
  1.5  บัญชีเงินฝากของนิติบุคคล หมายความถึง บัญชีเงินฝากออมทรัพย์ และ/หรือบัญชีเดินสะพัดของนิติบุคคลที่มีสถานะปกติและเปิดไว้กับธนาคาร และนิติบุคคลได้นำมากำหนดใช้ในบริการ SCB Easy Application
  1.6  “บัญชีผู้ขอใช้บริการ” หมายความถึง บัญชีเงินฝากของผู้ขอใช้บริการที่มีอยู่กับธนาคาร และ/หรือ สถาบันการเงินอื่นใด และให้หมายความรวมถึง บัตรเครดิต บัตรอิเล็กทรอนิกส์ วงเงินสินเชื่อ Speedy Cash บัญชี หรือรหัสใด ๆ ที่ธนาคารออกให้แก่ผู้ขอใช้บริการซึ่งสามารถใช้บริการได้ในลักษณะทำนองเดียวกับบัญชีเงินฝาก และผู้ขอใช้บริการได้กำหนดใช้บัญชีเงินฝาก บัตรเครดิต บัตรอิเล็กทรอนิกส์ วงเงินสินเชื่อ Speedy Cash บัญชี และ/หรือ รหัส ดังกล่าวในบริการอิเล็กทรอนิกส์ตามที่ธนาคารเปิดให้บริการด้วย
  1.7  “บัตรเงินสด” หมายความถึง บัตรอิเล็กทรอนิกส์ประเภทบัตรบริการเงินด่วน (บัตรเอทีเอ็ม) และ/หรือ บัตรอิเล็กทรอนิกส์ประเภทบัตรเดบิต (บัตรเดบิต) และ/หรือ บัตรอิเล็กทรอนิกส์อื่นใดตามที่ธนาคารจะกำหนดเพิ่มเติมในภายหน้า
  1.8  “รหัสประจำตัว” หมายความถึง Login Name หรือ Username, รหัสผ่าน (Password), PIN – Person Identification Number, ลายนิ้วมือ, ใบหน้า, เทคโนโลยีทางชีวภาพ (Biometric), รหัสผ่านเพื่อใช้งานอุปกรณ์เพื่อการทำรายการ, รหัส OTP – One Time Password รวมถึงรหัสอื่นใดที่เกี่ยวข้องกับการเข้าใช้บริการอิเล็กทรอนิกส์ไม่ว่าจะเรียกด้วยชื่อใด ๆ และไม่ว่าจะเป็นรหัสที่ธนาคารเป็นผู้กำหนดให้หรือเป็นรหัสที่ผู้ขอใช้บริการเป็นผู้กำหนดเองก็ตาม
  1.9  “รายการชำระค่าสินค้า / บริการ” หมายความถึง คำสั่ง หรือรายการ หรือธุรกรรม ที่กระทำผ่านระบบบริการอิเล็กทรอนิกส์ เพื่อให้ธนาคารหักเงินจากบัญชีผู้ขอใช้บริการ และโอนเข้าบัญชีเงินฝากของบุคคลใด ๆ เพื่อชำระค่าสินค้าหรือบริการตามรายการเรียกเก็บเงิน หรือใบแจ้งหนี้ของผู้ขอใช้บริการและ/หรือบุคคลอื่น ไม่ว่ารายการเรียกเก็บเงิน หรือใบแจ้งหนี้นั้นจะได้จัดทำในรูปแบบใดก็ตาม
  1.10  “รายการโอนเงิน” หมายความถึง คำสั่ง หรือรายการ หรือธุรกรรม ที่กระทำผ่านระบบบริการอิเล็กทรอนิกส์ เพื่อให้ธนาคารหักเงินจากบัญชีผู้ขอใช้บริการและโอนเข้าบัญชีเงินฝากใด ๆ
  1.11  “เหตุสุดวิสัย” หมายความถึง เหตุใด ๆ อันอยู่นอกเหนือการควบคุมของธนาคาร ซึ่งเป็นอุปสรรคต่อการให้บริการตามข้อกำหนดและเงื่อนไขนี้ รวมถึงเป็นเหตุให้เกิดข้อขัดข้อง หรือข้อมูลผิดพลาด เช่น ระบบคอมพิวเตอร์ของธนาคารหรือระบบสื่อสารขัดข้องเพราะกระแสไฟฟ้าขัดข้อง หรือปัญหาด้านพลังงาน การกระทำของบุคคลภายนอก ไวรัสคอมพิวเตอร์ หรือข้อมูลที่เป็นอันตรายต่าง ๆ (Harmful Data) ซึ่งเหตุดังกล่าวไม่ได้ มีสาเหตุมาจากการที่ธนาคารไม่ดูแลรักษาระบบคอมพิวเตอร์อย่างเพียงพอตามมาตรฐาน
  1.12  “อุปกรณ์เพื่อการทำรายการ” หมายความถึง อุปกรณ์สำหรับผู้ขอใช้บริการใช้ประกอบหรือใช้ร่วมในการทำรายการเพื่อการใช้บริการอิเล็กทรอนิกส์ตามที่ธนาคารเห็นชอบ เช่น เครื่องมือสร้างและแปลงรหัส (Token) หรืออุปกรณ์อื่นใดที่ทำหน้าที่ในลักษณะทำนองเดียวกัน
  1.13  “Pre – login” หมายความถึง บริการอิเล็กทรอนิกส์ใด ๆ ที่ผู้ขอใช้บริการสามารถเข้าถึงได้โดยไม่ต้องใส่รหัสประจำตัว แต่ในการทำรายการ และ/หรือ ใช้บริการ ผู้ขอใช้บริการอาจต้องใส่รหัสประจำตัวหรือไม่ก็ได้ ขึ้นอยู่กับข้อกำหนดและเงื่อนไขที่ธนาคารกำหนดสำหรับบริการแต่ละประเภทดังกล่าว
2. การใช้และการเก็บรักษารหัสประจำตัว ข้อมูลส่วนบุคคล และเครื่องมือเพื่อการทำรายการ
  2.1   ผู้ขอใช้บริการจะต้องรักษารหัสประจำตัว และข้อมูลส่วนบุคคล ไว้เป็นความลับและไม่เปิดเผยหรือกระทำการใด ๆ ที่อาจทำให้ผู้อื่นทราบรหัสประจำตัว และ/หรือ ข้อมูลส่วนบุคคล ดังกล่าว
  2.2   ผู้ขอใช้บริการต้องเก็บรักษาเครื่องมือเพื่อการทำรายการไว้เป็นอย่างดีในที่ปลอดภัย และผู้ขอใช้บริการต้องไม่ทำให้เครื่องมือเพื่อการทำรายการดังกล่าวตกอยู่ภายใต้การครอบครองของบุคคลอื่น
  2.3   ผู้ขอใช้บริการสามารถเปลี่ยนแปลง Login Name หรือ Username และ/หรือ รหัสผ่าน (Password) และ/หรือ PIN - Person Identification Number และ/หรือ รหัสที่เกี่ยวข้องกับการเข้าใช้บริการอิเล็กทรอนิกส์ เมื่อใดก็ได้ โดยดำเนินการตามวิธีการและเงื่อนไขที่ธนาคารกำหนด
  2.4   กรณีที่รหัสประจำตัว หรืออุปกรณ์เพื่อการทำรายการของผู้ขอใช้บริการ ชำรุด สูญหาย หรือถูกโจรกรรม ผู้ขอใช้บริการต้องแจ้ง และ/หรือ ขอระงับธุรกรรม และ/หรือ การใช้บริการอิเล็กทรอนิกส์ใด ๆ และ/หรือ ขออายัดหรือระงับการใช้รหัสประจำตัวหรืออุปกรณ์เพื่อการทำรายการดังกล่าวทันทีที่ SCB Call Center โทร.02-777-7777 โดยธนาคารจะดำเนินการระงับธุรกรรม และ/หรือ การใช้บริการอิเล็กทรอนิกส์ใด ๆ และ/หรือ อายัดหรือระงับการใช้รหัสประจำตัวหรืออุปกรณ์เพื่อการทำรายการดังกล่าวในทันทีที่ผู้ขอใช้บริการผ่านกระบวนการตรวจสอบความเป็นเจ้าของบัญชีตามขั้นตอนและวิธีการที่ธนาคารกำหนดแล้ว ทั้งนี้ ผู้ขอใช้บริการยอมรับว่าการทำธุรกรรมใด ๆ หรือการใช้บริการอิเล็กทรอนิกส์ผ่านรหัสประจำตัวหรืออุปกรณ์เพื่อการทำรายการของผู้ใช้บริการก่อนที่ธนาคารจะได้ทำการระงับธุรกรรม และ/หรือ การใช้บริการอิเล็กทรอนิกส์นั้น ๆ และ/หรือ อายัดหรือระงับการใช้รหัสประจำตัวหรืออุปกรณ์เพื่อการทำรายการดังกล่าวนั้น ให้มีผลผูกพันผู้ขอใช้บริการ และผู้ขอใช้บริการตกลงรับผิดชอบทุกประการ
      อนึ่ง ผู้ขอใช้บริการตกลงยินยอมชำระค่าใช้จ่ายทุกประเภทอันเกี่ยวเนื่องกับการขออายัด และ/หรือ การระงับธุรกรรมหรือการใช้บริการอิเล็กทรอนิกส์ทุกประเภท และ/หรือ รหัสประจำตัว และ/หรือ อุปกรณ์เพื่อการทำรายการดังกล่าวทั้งสิ้นทุกประการ
3. การเข้าใช้บริการระบบอิเล็กทรอนิกส์ของธนาคาร
  3.1  ผู้ขอใช้บริการสามารถใช้บริการอิเล็กทรอนิกส์แต่ละประเภทได้ต่อเมื่อผู้ขอใช้บริการได้จัดทำข้อตกลงการใช้บริการ และ/หรือ ดำเนินการใดๆ ตามที่ธนาคารกำหนด รวมทั้งได้รับอนุมัติจากธนาคารให้เป็นผู้ใช้บริการแต่ละประเภทนั้น ๆ ด้วย โดยผู้ขอใช้บริการต้องผูกพันและปฏิบัติตามข้อกำหนดและเงื่อนไขการใช้บริการที่ธนาคารกำหนดขึ้นสำหรับการใช้บริการแต่ละประเภทดังกล่าว และ/หรือ ข้อกำหนดและเงื่อนไขการใช้บริการตามแต่ละประเภทรายการที่ปรากฏขึ้นก่อน และ/หรือ ระหว่างที่ผู้ขอใช้บริการทำรายการ (ถ้ามี) ด้วย ทั้งนี้ ให้ถือว่าข้อตกลง ข้อกำหนด และเงื่อนไขการใช้บริการดังกล่าว เป็นส่วนหนึ่งของข้อกำหนดและเงื่อนไขการใช้บริการนี้ด้วย
      กรณีที่ผู้ขอใช้บริการใช้หมายเลขบัตรเครดิตและวงเงินบัตรเครดิต หรือหมายเลขบัตร Speedy Cash และวงเงินสินเชื่อ Speedy Cash ในการยืนยันตัวตนเพื่อขอใช้บริการ SCB Easy Application ตั้งแต่วันที่ 22 กันยายน 2561 เป็นต้นไป ผู้ขอใช้บริการจะสามารถใช้บริการได้เฉพาะบริการที่เกี่ยวกับบัตรเครดิตตามข้อ 3.11 บริการที่เกี่ยวกับสินเชื่อ Speedy Cash และ/หรือ บริการอื่น ๆ ตามที่ธนาคารกำหนด ทั้งนี้ หากผู้ขอใช้บริการประสงค์จะใช้บริการที่เกี่ยวกับบัญชีเงินฝาก บัญชีกองทุน และ/หรือ บริการอื่น ๆ เพิ่มเติมในภายหน้า ผู้ขอใช้บริการจะต้องใส่รหัสประจำตัวตามประเภทที่ธนาคารกำหนดและดำเนินการตามขั้นตอนและวิธีการที่ธนาคารกำหนดผ่าน SCB Easy Application
      อนึ่ง ผู้ขอใช้บริการต้องทำรายการเปิดใช้บริการ (Activate) ระบบบริการอิเล็กทรอนิกส์แต่ละประเภท โดยใช้รหัสประจำตัว ภายใน 7 วันนับแต่วันที่ได้รับอนุมัติให้ใช้บริการ หรือภายในระยะเวลาที่ธนาคารกำหนด มิฉะนั้น จะถือว่าผู้ขอใช้บริการไม่ประสงค์จะใช้บริการอิเล็กทรอนิกส์ประเภทนั้น ๆ และธนาคารจะทำการลบข้อมูลเกี่ยวกับการขอใช้บริการและการอนุมัติให้ใช้บริการอิเล็กทรอนิกส์ดังกล่าวออกทั้งหมด โดยไม่ต้องแจ้งให้ผู้ขอใช้บริการทราบ ทั้งนี้ หากผู้ขอใช้บริการมีความประสงค์จะใช้บริการอิเล็กทรอนิกส์ประเภทนั้น ๆ ผู้ขอใช้บริการต้องทำคำขอใช้บริการใหม่ ตามวิธีการและขั้นตอนที่ธนาคารกำหนด
  3.2  ในการเข้าใช้บริการอิเล็กทรอนิกส์ ยกเว้นการใช้บริการ Pre - login ผู้ขอใช้บริการต้องใส่รหัสประจำตัวให้ถูกต้อง พร้อมปฏิบัติตามขั้นตอน วิธีการ และเงื่อนไขการใช้บริการที่ธนาคารกำหนดอย่างถูกต้องครบถ้วนทุกครั้ง และหากใส่รหัสประจำตัวไม่ถูกต้องเกินจำนวนครั้งที่ธนาคารกำหนด (แล้วแต่กรณี) ระบบจะระงับการให้บริการชั่วคราว โดยผู้ขอใช้บริการต้องติดต่อสาขา หรือแจ้งที่ SCB Call Center โทร.02-777-7777 ทั้งนี้ ผู้ขอใช้บริการตกลงว่าการระงับการให้บริการชั่วคราวดังกล่าวจะไม่มีผลเป็นการยกเลิกการทำธุรกรรมที่เป็นการทำคำสั่งไว้ล่วงหน้า และ/หรือ ธุรกรรมที่ทำเสร็จสิ้นตามขั้นตอนการใช้บริการอิเล็กทรอนิกส์แต่ละประเภทแล้ว และผู้ขอใช้บริการตกลงจะไม่เรียกร้องค่าเสียหายใด ๆ กับธนาคารทั้งสิ้น
  3.3  ผู้ขอใช้บริการสามารถเข้าใช้บริการอิเล็กทรอนิกส์ได้ตลอด 24 ชั่วโมง โดยสามารถทำรายการโอนเงิน และ/หรือ รายการชำระค่าสินค้า/บริการได้ภายในวงเงินและเงื่อนไขที่ธนาคารกำหนด ดังนี้
ระบบบริการอิเล็กทรอนิกส์ที่ทำรายการ 	
| รายการโอนเงิน (จำนวนเงินสูงสุด)  |	รายการชำระ ค่าสินค้า / บริการ (จำนวนเงินสูงสุด (บาท) )
| บัญชีในไทยพาณิชย์              |	โอนไปบัญชีในธนาคารอื่น(บาท) 	โอนไปบัญชีพร้อมเพย์ในไทยพาณิชย์และธนาคารอื่น (บาท) 	โอนไปต่างประเทศ (US Dollar หรือเทียบเท่า)
| โอนระหว่างบัญชีผู้ขอใช้บริการ (บาท)| 	โอนไปบัญชีบุคคลอื่น(บาท)
|ไม่เกินครั้งละ 	ไม่เกินวันละ 	ไม่เกินครั้งละ 	ไม่เกินวันละ 	ไม่เกินครั้งละ 	ไม่เกินวันละ 	ไม่เกินครั้งละ 	ไม่เกินวันละ 	ไม่เกินครั้งละ 	ไม่เกินวันละ 	ไม่เกินครั้งละ 	ไม่เกินวันละ
| SCB Easy Phone 	2,000,000 	2,000,000 	500,000 	500,000 	- 	- 	- 	- 	- 	- 	10,000 	10,000
| SCB Easy Net 	ไม่จำกัด 	ไม่จำกัด 	5,000,000 	5,000,000 	2,000,000 	2,000,000 	2,000,000 	2,000,000 	50,000 	50,000 	2,000,000 	2,000,000
| SCB Easy Application 	ไม่จำกัด 	ไม่จำกัด 	5,000,000 	5,000,000 	2,000,000 	2,000,000 	2,000,000 	2,000,000 	50,000 	50,000 	2,000,000 	2,000,000
| SCB Mobile Banking 	ไม่จำกัด 	ไม่จำกัด 	5,000,000 	5,000,000 	2,000,000 	2,000,000 	- 	- 	- 	- 	2,000,000 	2,000,000

      ทั้งนี้ วงเงินสูงสุดในการทำรายการดังกล่าวข้างต้น อาจเปลี่ยนแปลงได้ตามที่ธนาคารประกาศกำหนด และผู้ขอใช้บริการสามารถขอเปลี่ยนวงเงินสูงสุดดังกล่าวได้ตามหลักเกณฑ์ วิธีการ และเงื่อนไขที่ธนาคารกำหนด
      อนึ่ง ผู้ขอใช้บริการสามารถทำรายการโอนเงินได้โดยไม่จำกัดจำนวนครั้ง (เว้นแต่เต็มวงเงินสูงสุด) ยกเว้นการโอนเงินไปต่างประเทศ ซึ่งผู้ขอใช้บริการจะต้องกรอกเอกสารการสมัครพร้อมแนบเอกสารหลักฐานอื่น ๆ ที่ใช้ประกอบ ยื่นให้กับธนาคารผ่านช่องทางที่ธนาคารกำหนดไว้ เพื่อรอการอนุมัติ พร้อมทั้งวงเงินที่ธนาคารอนุมัติให้ทำได้
      ผู้ขอใช้บริการสามารถตรวจสอบเงื่อนไขในการทำรายการแต่ละประเภทดังกล่าวได้ผ่านทางเว็บไซต์ของธนาคารที่ www.scb.co.th และ/หรือ ช่องทางอื่นใดที่ธนาคารกำหนด หรือเปลี่ยนแปลงในภายหน้าและแจ้งให้ผู้ขอใช้บริการทราบโดยประกาศในเว็บไซต์ www.scb.co.th
  3.4  การใช้บริการโอนเงิน และ/หรือ บริการชำระค่าสินค้า / บริการ
     3.4.1 ผู้ขอใช้บริการต้องทำรายการตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.4.2 กรณีการโอนเงิน และ/หรือ การชำระค่าสินค้า / บริการ ภายในประเทศ เมื่อผู้ขอใช้บริการทำรายการโอนเงิน และ/หรือ รายการชำระค่าสินค้า / บริการ เสร็จสิ้นสมบูรณ์ตามข้อกำหนดของธนาคารแล้ว ธนาคารจะดำเนินการดังนี้
        (1) กรณีเป็นการทำรายการแบบมีผลทันที (Real Time) ธนาคารจะดำเนินการโอนเงินตามรายละเอียดของรายการโอนเงิน หรือรายการชำระค่าสินค้า / บริการ (แล้วแต่กรณี) ดังกล่าว ก็ต่อเมื่อธนาคารสามารถหักเงิน และ/หรือ ใช้วงเงินบัตรเครดิต และ/หรือ เบิกใช้วงเงินสินเชื่อ Speedy Cash ในจำนวนเท่ากับจำนวนเงินที่ระบุในรายการโอนเงิน หรือรายการชำระค่าสินค้า / บริการ (แล้วแต่กรณี) รวมกับค่าธรรมเนียมหรือค่าบริการที่ต้องชำระให้แก่ธนาคารจากบัญชีผู้ขอใช้บริการตามที่ระบุไว้ในรายการโอนเงิน หรือรายการชำระค่าสินค้า / บริการ (แล้วแต่กรณี) ได้ทันทีเท่านั้น
        (2) กรณีเป็นการทำรายการแบบทำคำสั่งไว้ล่วงหน้า ธนาคารจะดำเนินการโอนเงินตามรายละเอียดของรายการโอนเงิน หรือรายการชำระค่าสินค้า / บริการ (แล้วแต่กรณี) ดังกล่าว ก็ต่อเมื่อธนาคารสามารถหักเงิน และ/หรือ ใช้วงเงินบัตรเครดิต และ/หรือ เบิกใช้วงเงินสินเชื่อ Speedy Cash ในจำนวนเท่ากับจำนวนเงินที่ระบุในรายการโอนเงิน หรือรายการชำระค่าสินค้า / บริการ (แล้วแต่กรณี) รวมกับค่าธรรมเนียมหรือค่าบริการที่ต้องชำระให้แก่ธนาคารจากบัญชีผู้ขอใช้บริการตามที่ระบุไว้ในรายการโอนเงิน หรือรายการชำระค่าสินค้า / บริการ (แล้วแต่กรณี) ในวันที่ที่ผู้ขอใช้บริการระบุให้เป็นวันทำรายการตามรายการโอนเงิน หรือรายการชำระค่าสินค้า / บริการ (แล้วแต่กรณี) เท่านั้น ทั้งนี้ หากในเดือนใดไม่มีวันที่ที่ผู้ขอใช้บริการระบุให้เป็นวันทำรายการดังกล่าว ธนาคารจะดำเนินการโอนเงินในวันสุดท้ายของเดือนนั้น ๆ แทน อนึ่ง ผู้ขอใช้บริการสามารถยกเลิกรายการแบบทำคำสั่งไว้ล่วงหน้าได้ตามขั้นตอนและวิธีการที่ธนาคารกำหนด โดยหากผู้ขอใช้บริการยกเลิกหรือไม่ใช้บริการ SCB Easy Application แล้ว และไม่ได้ยกเลิกคำสั่งที่ทำไว้ล่วงหน้าดังกล่าว ให้ถือว่าคำสั่งที่ทำไว้ล่วงหน้ายังคงมีผลอยู่ต่อไป
        (3) ธนาคารจะแจ้งผลการโอนเงินและการหักบัญชีแก่ผู้ขอใช้บริการทางฟังก์ชันการแจ้งเตือน หรือ SMS หรือจดหมายอิเล็กทรอนิกส์ (E-mail) หรือตามวิธีการและช่องทางที่ธนาคารกำหนด ทั้งนี้ ผู้ขอใช้บริการสามารถตรวจสอบผลการโอนเงินและสั่งพิมพ์ (print out) และ/หรือ บันทึก (save as) หลักฐานการโอนเงิน (Statement) รายการนั้นได้ที่ระบบบริการอิเล็กทรอนิกส์ของธนาคารภายในวันเดียวกันกับที่โอนเงินนั้น
     3.4.3 กรณีโอนเงินไปต่างประเทศ ผู้ขอใช้บริการสามารถทำรายการโอนเงินต่างประเทศไปยังประเทศที่ธนาคารเปิดให้บริการ รวมทั้งจำนวนเงินที่ทำรายการจะต้องไม่เกินกว่าจำนวนเงินสูงสุดตามที่ธนาคารกำหนด ทั้งนี้ อัตราแลกเปลี่ยนที่ใช้ในการทำรายการจะเป็นไปตามที่ธนาคารกำหนดในขณะนั้น ๆ ซึ่งปรากฏในหน้าจอการทำรายการและยืนยันโดยผู้ขอใช้บริการ
  3.5  กรณีผู้ขอใช้บริการประสงค์จะเลือกใช้บริการ Pre - login ผู้ขอใช้บริการจะต้องปฏิบัติตามขั้นตอนและวิธีการที่ธนาคารกำหนดก่อนการเริ่มใช้บริการดังกล่าว โดยผู้ขอใช้บริการรับทราบและตกลงว่า ภายหลังการตั้งค่าบริการ Pre-login ในครั้งแรก ผู้ขอใช้บริการสามารถเข้าถึงได้โดยไม่ต้องใส่รหัสประจำตัว แต่ในการทำรายการ และ/หรือ ใช้บริการ ผู้ขอใช้บริการอาจต้องใส่รหัสประจำตัวหรือไม่ก็ได้ ขึ้นอยู่กับข้อกำหนดและเงื่อนไขที่ธนาคารกำหนดสำหรับบริการแต่ละประเภท และให้ถือว่าการทำรายการ และ/หรือ ใช้บริการ ดังกล่าวมีผลผูกพันผู้ขอใช้บริการทุกประการร
      ผู้ขอใช้บริการตกลงและยอมรับว่า บริการ FastPay เป็นบริการหนึ่งในบริการ Pre – login ซึ่งผู้ขอใช้บริการสามารถสแกน QR Code เพื่อชำระค่าสินค้า บริการ และ/หรือหนี้อื่นใด หรือเพื่อบริจาค โดยไม่ต้องใส่รหัสประจำตัว และให้ถือว่ารายการดังกล่าวมีผลผูกพันผู้ขอใช้บริการทุกประการ ทั้งนี้ ผู้ขอใช้บริการจะต้องปฏิบัติตามขั้นตอนและวิธีการที่ธนาคารกำหนดก่อนการเริ่มใช้บริการดังกล่าว
  3.6  ผู้ขอใช้บริการสามารถทำรายการเพิ่มบัญชีผู้ขอใช้บริการ บัญชีสินเชื่อ บัตรเครดิต บัตรเดบิต บัตร Prepaid บัญชีใด ๆ และ/หรือ ข้อมูลอื่นใดของผู้ขอใช้บริการหรือบุคคลอื่นตามที่ธนาคารกำหนด รวมถึงบัญชีกองทุน และ/หรือ บัญชีใด ๆ ของผู้ขอใช้บริการที่มีอยู่กับบริษัทหลักทรัพย์จัดการกองทุนไทยพาณิชย์ จำกัด และ/หรือ บัญชีซื้อขายหลักทรัพย์ บัญชีซื้อขายสัญญาซื้อขายล่วงหน้า และ/หรือ บัญชีลงทุนใด ๆ ของผู้ขอใช้บริการที่มีอยู่กับบริษัท หลักทรัพย์ไทยพาณิชย์ จำกัด เพื่อเรียกดูข้อมูล ทำรายการธุรกรรม และ/หรือ ใช้บริการได้ โดยเลือกจากเลขที่บัญชีหรือข้อมูลอื่นใดตามที่ระบบบริการอิเล็กทรอนิกส์ของธนาคารได้แสดงไว้ หรือตามที่ผู้ขอใช้บริการได้กรอกข้อมูล ทั้งนี้ ผู้ขอใช้บริการจะต้องปฏิบัติตามขั้นตอนและวิธีการที่ธนาคารกำหนด
  3.7  ผู้ขอใช้บริการยอมรับว่า ผู้ขอใช้บริการสามารถดาวน์โหลดและติดตั้ง SCB Easy Application บนเครื่องมือเพื่อการทำรายการตามที่ธนาคารกำหนด สูงสุดเป็นจำนวน 3 เครื่อง หรือตามจำนวนอื่นใดที่ธนาคารกำหนด แต่ทั้งนี้ การเข้าใช้บริการดังกล่าว ณ ขณะใดขณะหนึ่ง จะใช้ได้เพียง 1 เครื่อง และหากมีการเข้าใช้บริการมากกว่า 1 เครื่องพร้อมกัน ระบบของธนาคารจะดำเนินการให้เครื่องที่เข้ามาใช้บริการหลังสุด เป็นเครื่องที่ใช้บริการได้เพียงเครื่องเดียวเท่านั้น
  3.8  การใช้บริการ Cardless ATM
     3.8.1 ผู้ขอใช้บริการสามารถทำรายการการใช้บริการ Cardless ATM เพื่อเบิกถอนเงินจากบัญชีเงินฝากของผู้ขอใช้บริการที่มีอยู่กับธนาคารตามที่ธนาคารกำหนดโดยไม่ใช้บัตรเงินสด หรือเบิกถอนเงินสดล่วงหน้าจากวงเงินบัตรเครดิตโดยไม่ใช้บัตรเครดิต หรือเบิกเงินสินเชื่อจากวงเงินสินเชื่อ Speedy Cash โดยไม่ใช้บัตร Speedy Cash ได้ โดยต้องทำรายการตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า และเมื่อผู้ขอใช้บริการทำรายการดังกล่าวสำเร็จ ธนาคารจะส่ง Withdrawal Code (รหัสถอนเงิน) ให้แก่ผู้ขอใช้บริการผ่าน SCB Easy Application หรือผ่านช่องทางอิเล็กทรอนิกส์ดังกล่าว เพื่อนำไปใช้ในการเบิกถอนเงินที่เครื่องบริการเงินด่วน เครื่อง CDM/ATM และ/หรือ เครื่องให้บริการอัตโนมัติอื่นใดที่ธนาคารกำหนดให้สามารถใช้บริการนี้ได้ (“เครื่อง ATM”)
     3.8.2 ผู้ขอใช้บริการสามารถเบิกถอนเงินได้เป็นจำนวนทุก ๆ 100 บาท เช่น 400, 500, 900, 2,000 บาท เป็นต้น และสูงสุดไม่เกินจำนวนเงินดังต่อไปนี้
        (1) กรณีเบิกถอนเงินโดยไม่ใช้บัตรเงินสด จะต้องไม่เกินกว่า 50,000 บาท/วัน/บัญชีเงินฝากทุกบัญชีของผู้ขอใช้บริการ หรือตามจำนวนเงินอื่นใดที่ธนาคารจะกำหนดเปลี่ยนแปลงในภายหน้า ทั้งนี้ บริการ Cardless ATM ถือเป็นบริการแยกต่างหากจากบริการบัตรเงินสดของธนาคาร จำนวนเงินสูงสุดที่ทำรายการได้จึงแยกต่างหากจากกัน และไม่นำไปคำนวณรวมกับรายการในการใช้บริการบัตรเงินสด รวมทั้งไม่นำไปคำนวณรวมกับการใช้บริการอื่น ๆ
        (2) กรณีเบิกถอนเงินสดล่วงหน้าโดยไม่ใช้บัตรเครดิต จะต้องไม่เกิน 50,000 บาท/วัน/ท่าน หรือตามจำนวนเงินอื่นใดที่ธนาคารจะกำหนดเปลี่ยนแปลงในภายหน้า แต่ทั้งนี้ จำนวนเงินที่เบิกถอนได้ขึ้นอยู่กับวงเงินของบัตรเครดิตที่ได้รับอนุมัติจากธนาคารที่คงเหลือ ประวัติการใช้บัตรเครดิตของผู้ขอใช้บริการ และหลักเกณฑ์อื่นใดที่ธนาคารกำหนด
        (3) กรณีเบิกเงินสินเชื่อโดยไม่ใช้บัตร Speedy Cash จะต้องไม่เกิน 50,000 บาท/วัน/ท่าน หรือตามจำนวนเงินอื่นใดที่ธนาคารจะกำหนดเปลี่ยนแปลงในภายหน้า แต่ทั้งนี้ จำนวนเงินสินเชื่อที่เบิกได้ขึ้นอยู่กับวงเงินของบัตร Speedy Cash ที่ได้รับอนุมัติจากธนาคารที่คงเหลือ ประวัติการใช้บัตร Speedy Cash ของผู้ขอใช้บริการ และหลักเกณฑ์อื่นใดที่ธนาคารกำหนด
     3.8.3 เมื่อผู้ขอใช้บริการได้รับ Withdrawal Code แล้ว ผู้ขอใช้บริการสามารถเบิกถอนเงินได้ที่เครื่อง ATM ของธนาคารทั่วประเทศ โดยไม่ต้องใช้บัตรเงินสดหรือบัตรเครดิตหรือบัตร Speedy Cash (แล้วแต่กรณี) ด้วยการระบุหมายเลขโทรศัพท์มือถือ (ตามที่ผู้ขอใช้บริการได้ระบุตอนทำรายการผ่านช่องทางข้างต้น) Withdrawal Code และจำนวนเงิน (ตามที่ผู้ขอใช้บริการได้ระบุตอนทำรายการผ่านช่องทางข้างต้น) และทำตามขั้นตอนและวิธีการของเครื่อง ATM ทั้งนี้ ผู้ขอใช้บริการมีหน้าที่รักษาหมายเลขโทรศัพท์มือถือและ Withdrawal Code ดังกล่าวไว้เป็นความลับด้วย
     3.8.4 ผู้ขอใช้บริการจะต้องใช้ Withdrawal Code เพื่อประกอบการเบิกถอนเงินตามข้อ 3.8.3 ภายใน 15 นาทีนับจากที่ผู้ขอใช้บริการได้รับ Withdrawal Code และ/หรือ เวลาอื่นใดตามที่ธนาคารจะกำหนดเปลี่ยนแปลงในภายหน้า หากเกินระยะเวลาดังกล่าว ผู้ขอใช้บริการจะไม่สามารถใช้ Withdrawal Code ดังกล่าวได้ ทั้งนี้ ผู้ขอใช้บริการมีสิทธิได้รับ Withdrawal Code ไม่เกินจำนวนตามที่ธนาคารกำหนด
     3.8.5 ผู้ขอใช้บริการสามารถยกเลิก Withdrawal Code ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารกำหนด
     3.8.6 ผู้ขอใช้บริการตกลงและยอมรับว่า หากมีการทำรายการผ่านเครื่อง ATM โดยใช้ Withdrawal Code ที่ผู้ขอใช้บริการได้รับจากธนาคาร ถือว่าผู้ขอใช้บริการได้รับเงินดังกล่าวแล้ว และการทำรายการดังกล่าวถูกต้องสมบูรณ์และผูกพันผู้ขอใช้บริการทุกประการ โดยผู้ขอใช้บริการไม่ต้องลงลายมือชื่อในเอกสารใด ๆ ทั้งสิ้น และผู้ขอใช้บริการตกลงรับผิดชอบการกระทำดังกล่าวเสมือนหนึ่งว่าผู้ขอใช้บริการเป็นผู้กระทำด้วยตนเอง ทั้งนี้ ไม่ว่าจะเกิดขึ้นโดยผู้ขอใช้บริการหรือบุคคลใด และไม่ว่าจะด้วยเหตุใดๆ ก็ตาม
     3.8.7 ผู้ขอใช้บริการตกลงชำระค่าธรรมเนียม และ/หรือ ค่าบริการใด ๆ ที่เกิดขึ้นจากการใช้บริการ Cardless ATM ตามที่ธนาคารกำหนด และธนาคารไม่ต้องคืนค่าธรรมเนียมที่เรียกเก็บจากผู้ขอใช้บริการไปแล้วในทุกกรณี รวมทั้งตกลงปฏิบัติตามข้อกำหนดและเงื่อนไขการใช้เครื่อง ATM ของธนาคาร
  3.9  การใช้บริการ Bulk Transfer (บริการโอนเงินมากกว่า 1 รายการ)
     3.9.1 ผู้ขอใช้บริการต้องทำรายการตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.9.2 เมื่อผู้ขอใช้บริการทำรายการโอนเงินเสร็จสิ้นสมบูรณ์ตามข้อกำหนดของธนาคารแล้ว ธนาคารจะดำเนินการดังนี้
        (1) กรณีเป็นการทำรายการแบบมีผลทันที (Real Time) ธนาคารจะดำเนินการโอนเงินตามรายละเอียดของรายการโอนเงินดังกล่าว โดยทำรายการแยกแต่ละรายการ และจะดำเนินการโอนเงินแต่ละรายการดังกล่าวก็ต่อเมื่อธนาคารสามารถหักเงินในจำนวนเท่ากับจำนวนเงินโอนของรายการนั้นรวมกับค่าธรรมเนียมหรือค่าบริการที่ต้องชำระให้แก่ธนาคารจากบัญชีผู้ขอใช้บริการตามที่ระบุไว้ในรายการโอนเงินได้ทันที ทั้งนี้ ธนาคารจะดำเนินการโดยไม่คำนึงถึงลำดับรายการก่อนหลังที่ผู้ขอใช้บริการได้ทำรายการไว้
        (2) กรณีเป็นการทำรายการแบบทำคำสั่งไว้ล่วงหน้า ธนาคารจะดำเนินการโอนเงินตามรายละเอียดของรายการโอนเงินดังกล่าวในวันที่ที่ผู้ขอใช้บริการระบุให้เป็นวันทำรายการตามรายการโอนเงิน โดยทำรายการแยกแต่ละรายการ และจะดำเนินการโอนเงินแต่ละรายการดังกล่าว ก็ต่อเมื่อธนาคารสามารถหักเงินในจำนวนเท่ากับจำนวนเงินโอนของรายการนั้นรวมกับค่าธรรมเนียมหรือค่าบริการที่ต้องชำระให้แก่ธนาคารจากบัญชีผู้ขอใช้บริการตามที่ระบุไว้ในรายการโอนเงินได้ ทั้งนี้ ธนาคารจะดำเนินการโดยไม่คำนึงถึงลำดับรายการก่อนหลังที่ผู้ขอใช้บริการได้ทำรายการไว้ และหากในเดือนใดไม่มีวันที่ที่ผู้ขอใช้บริการระบุให้เป็นวันทำรายการดังกล่าว ธนาคารจะดำเนินการโอนเงินในวันสุดท้ายของเดือนนั้น ๆ แทน อนึ่ง ผู้ขอใช้บริการสามารถยกเลิกรายการแบบทำคำสั่งไว้ล่วงหน้าได้ตามขั้นตอนและวิธีการที่ธนาคารกำหนด โดยหากผู้ขอใช้บริการยกเลิกหรือไม่ใช้บริการ SCB Easy Application แล้ว และไม่ได้ยกเลิกคำสั่งที่ทำไว้ล่วงหน้าดังกล่าว ให้ถือว่าคำสั่งที่ทำไว้ล่วงหน้ายังคงมีผลอยู่ต่อไป
        (3) ธนาคารจะแจ้งผลการโอนเงินและการหักบัญชีแก่ผู้ขอใช้บริการทางฟังก์ชันการแจ้งเตือน หรือ SMS หรือจดหมายอิเล็กทรอนิกส์ (E-mail) หรือตามวิธีการและช่องทางที่ธนาคารกำหนด ทั้งนี้ ผู้ขอใช้บริการสามารถตรวจสอบผลการโอนเงินและสั่งพิมพ์ (print out) และ/หรือ บันทึก (save as) หลักฐานการโอนเงิน (Statement) รายการนั้นได้ที่ระบบบริการอิเล็กทรอนิกส์ของธนาคารภายในวันเดียวกันกับที่โอนเงินนั้น
  3.10  การใช้บริการ Recommended Transaction
     3.10.1 บริการ Recommended Transaction เป็นบริการที่ระบบอิเล็กทรอนิกส์ของธนาคารจะช่วยอำนวยความสะดวกให้แก่ผู้ขอใช้บริการ โดยการแสดงข้อมูลธุรกรรมที่ผู้ขอใช้บริการได้ทำเป็นประจำไว้ในแต่ละประเภทรายการ ทั้งนี้ ผู้ขอใช้บริการสามารถแก้ไขเปลี่ยนแปลงข้อมูลที่แสดงไว้ดังกล่าวได้ก่อนการทำรายการตามขั้นตอนและวิธีการที่ธนาคารกำหนดต่อไป
     3.10.2 ในการใช้บริการ Recommended Transaction ผู้ขอใช้บริการตกลงยินยอมให้ธนาคารเก็บรวบรวมข้อมูลธุรกรรมที่ผู้ขอใช้บริการทำไว้กับธนาคารและนำข้อมูลดังกล่าวมาแสดงเพื่อช่วยอำนวยความสะดวกให้แก่ผู้ขอใช้บริการตามรายละเอียดในข้อ 3.10.1
  3.11  การใช้บริการเกี่ยวกับบัตรเครดิต
     3.11.1 ผู้ขอใช้บริการสามารถขอใช้บัตรเครดิต รวมทั้งสามารถตรวจสอบสถานะการขอใช้บัตรเครดิตดังกล่าวได้ ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.11.2 ผู้ขอใช้บริการสามารถเปิดใช้ (Activate) บัตรเครดิตที่ธนาคารออกให้ในชื่อผู้ขอใช้บริการ โดยจะต้องกรอกข้อมูลต่าง ๆ และรหัสประจำตัวบนหน้าจอให้ถูกต้องครบถ้วน ผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ผู้ขอใช้บริการตกลงและยอมรับว่า หากบัตรเครดิตของผู้ขอใช้บริการเป็นบัตรเสริม ผู้ถือบัตรหลักสามารถเปิดใช้บัตรเครดิตที่เป็นบัตรเสริมได้ อนึ่ง เมื่อทำรายการสำเร็จ ให้ถือว่าการเปิดใช้บัตรเครดิตดังกล่าวมีผลผูกพันผู้ขอใช้บริการและผู้ถือบัตรเสริม (กรณีผู้ขอใช้บริการเป็นผู้ถือบัตรหลักและทำรายการเปิดใช้บัตรเครดิตที่เป็นบัตรเสริม) ทุกประการ
     3.11.3 ผู้ขอใช้บริการสามารถระงับหรือยกเลิกการระงับ การใช้บัตรเครดิตชั่วคราวได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ผู้ขอใช้บริการตกลงและยอมรับว่า หากบัตรเครดิตของผู้ขอใช้บริการเป็นบัตรเสริม ผู้ถือบัตรหลักสามารถระงับการใช้บัตรเครดิตที่เป็นบัตรเสริมชั่วคราวได้ และการยกเลิกการระงับการใช้บัตรเครดิตที่เป็นบัตรเสริม จะต้องกระทำโดยผู้ถือบัตรหลักเท่านั้น แม้ว่าผู้ขอใช้บริการที่เป็นผู้ถือบัตรเสริมจะเป็นผู้ระงับการใช้บัตรดังกล่าวก็ตาม
     3.11.4 ผู้ขอใช้บริการตกลงและยอมรับว่า ในกรณีที่ผู้ขอใช้บริการเพิ่มหรือกำหนดใช้บัตรเครดิตใน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ผู้ขอใช้บริการจะสามารถเลือกใช้บัตรเครดิตในการชำระค่าสินค้า บริการ และ/หรือหนี้อื่นใดตามที่ธนาคารกำหนดให้สามารถชำระด้วยบัตรเครดิตได้ผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า โดยจะต้องดำเนินการตามขั้นตอนและวิธีการที่ธนาคารกำหนด ทั้งนี้ เมื่อทำรายการสำเร็จแล้ว ให้ถือว่าได้มีการก่อให้เกิดหนี้บัตรเครดิตตามข้อกำหนดและเงื่อนไขในการใช้บัตรเครดิต
     3.11.5 ผู้ขอใช้บริการสามารถแลกคะแนนสะสมในบัตรเครดิตได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ผู้ขอใช้บริการตกลงและยอมรับว่า หากบัตรเครดิตของผู้ขอใช้บริการเป็นบัตรเสริม ผู้ถือบัตรหลักสามารถใช้สิทธิแลกคะแนนสะสมในบัตรเครดิตที่เป็นบัตรเสริมได้ ทั้งนี้ เมื่อทำรายการสำเร็จแล้ว ให้ถือว่าการแลกคะแนนสะสมดังกล่าว มีผลผูกพันผู้ขอใช้บริการและผู้ถือบัตรเสริม (กรณีผู้ขอใช้บริการเป็นผู้ถือบัตรหลักและทำรายการเปิดใช้บัตรเครดิตที่เป็นบัตรเสริม) ทุกประการ
     3.11.6 ผู้ขอใช้บริการสามารถขอเพิ่มวงเงินบัตรเครดิตชั่วคราวได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า โดยผู้ขอใช้บริการตกลงและยอมรับว่าการใช้วงเงินและการชำระหนี้ในส่วนดังกล่าว ให้เป็นไปตามคู่มือ และข้อกำหนดและเงื่อนไขในการใช้บัตรเครดิต
     3.11.7 ผู้ขอใช้บริการสามารถขอใช้บริการดีจัง แบ่งชำระรายเดือน โดยการขอแบ่งชำระยอดรายการใช้จ่ายบัตรเครดิตในแต่ละรายการที่มียอดใช้จ่ายตามที่ธนาคารกำหนด และเลือกระยะเวลาการผ่อนชำระ ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.11.8 ผู้ขอใช้บริการสามารถขอใช้บริการดีจัง โอนเงินเข้าบัญชี โดยการเบิกถอนเงินสดล่วงหน้าจากวงเงินบัตรเครดิตหรือเบิกเงินสินเชื่อจากวงเงินสินเชื่อ Speedy Cash และโอนเงินเข้าบัญชีเงินฝากของผู้ขอใช้บริการที่มีอยู่กับธนาคารซึ่งกำหนดใช้ในบริการ SCB Easy Application หรือบริการอิเล็กทรอนิกส์อื่นใดที่ธนาคารกำหนดเพิ่มเติมในภายหน้า และเลือกวิธีการชำระหนี้ ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.11.9 ผู้ขอใช้บริการสามารถตรวจสอบคะแนนสะสม SCB Rewards หรือ M Point (แล้วแต่กรณี) ในบัตรเครดิตได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
      ทั้งนี้ ข้อมูล M point ที่แสดงดังกล่าวเป็นข้อมูลที่ธนาคารได้รับมาจากบริษัท เดอะมอลล์ กรุ๊ป จำกัด ธนาคารจึงไม่อาจรับรองความถูกต้องของข้อมูลดังกล่าวได้ หากผู้ขอใช้บริการมีข้อสงสัยประการใด ผู้ขอใช้บริการจะต้องติดต่อกับบริษัท เดอะมอลล์ กรุ๊ป จำกัด โดยตรง
     3.11.10 ผู้ขอใช้บริการสามารถขอใช้บริการ 1 Point Redemption และแลกคะแนนสะสมในบัตรเครดิตได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.11.11 ผู้ขอใช้บริการสามารถเรียกดู และ/หรือ ขอใบแจ้งยอดรายการบัตรเครดิต (Statement) ได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.11.12 ผู้ขอใช้บริการสามารถขอเปลี่ยนช่องทางการรับใบแจ้งยอดรายการบัตรเครดิต (Statement) ได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ช่องทางการรับใบแจ้งยอดรายการบัตรเครดิต (Statement) ดังกล่าว ได้แก่ ไปรษณีย์ E-mail Address บริการ SCB Easy Application หรือช่องทางอื่นใดที่ธนาคารจะกำหนดเพิ่มเติมในภายหน้า ในกรณีที่ธนาคารนำส่งใบแจ้งยอดรายการบัตรเครดิต (Statement) ให้แก่ผู้ขอใช้บริการตามช่องทางดังกล่าว ให้ถือว่า ผู้ขอใช้บริการได้รับใบแจ้งยอดรายการบัตรเครดิต (Statement) ดังกล่าวโดยถูกต้องครบถ้วนแล้ว
  3.12  การใช้บริการเกี่ยวกับ QR Code
     ผู้ขอใช้บริการสามารถสร้าง หรือ สแกน QR Code เพื่อชำระ หรือ รับชำระ ค่าสินค้า บริการ และ/หรือหนี้อื่นใด หรือเพื่อบริจาค ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     ในกรณีที่ผู้ขอใช้บริการสร้าง QR Code เพื่อชำระค่าสินค้า และ/หรือ บริการ โดยให้ร้านค้าสแกน QR Code ดังกล่าว ผู้ขอใช้บริการตกลงและรับทราบว่า QR Code ที่ถูกสร้างขึ้นจะมีข้อมูลเกี่ยวกับบัญชีผู้ขอใช้บริการเพื่อใช้หักชำระค่าสินค้า และ/หรือ บริการเท่านั้น แต่ร้านค้าจะเป็นผู้ระบุจำนวนเงินที่ผู้ขอใช้บริการต้องชำระ โดยผู้ขอใช้บริการตกลงยินยอมให้ธนาคารหักเงินตามจำนวนเงินที่ร้านค้าระบุดังกล่าวรวมทั้งค่าธรรมเนียม และ/หรือ ค่าบริการใด ๆ ที่ต้องชำระให้แก่ธนาคาร (ถ้ามี) จากบัญชีผู้ขอใช้บริการนั้น ๆ และให้ถือว่ารายการดังกล่าวมีผลผูกพันผู้ขอใช้บริการทุกประการ ทั้งนี้ ผู้ขอใช้บริการจะต้องปฏิบัติตามขั้นตอนและวิธีการที่ธนาคารกำหนดก่อนการเริ่มใช้บริการดังกล่าว
  3.13  การใช้บริการเกี่ยวกับการขอรายการเดินบัญชีเงินฝาก
     ผู้ขอใช้บริการสามารถขอรายการเดินบัญชีเงินฝาก (Deposit account statement) ผ่าน SCB Easy Application ได้ โดยต้องดำเนินการตามขั้นตอนและวิธีการที่ธนาคารกำหนด
  3.14  การใช้บริการเกี่ยวกับการซื้อสินค้า และ/หรือ บริการ
     3.14.1 ผู้ขอใช้บริการสามารถเลือกซื้อสินค้า และ/หรือ บริการ จากร้านค้าตามที่ธนาคารกำหนด และส่งสินค้า และ/หรือ บริการ ดังกล่าวเป็นของขวัญให้แก่บุคคลอื่นซึ่งเป็นผู้ใช้บริการ SCB Easy Application หรือบริการอิเล็กทรอนิกส์อื่นใดตามที่ธนาคารกำหนด (“ผู้รับ”) หรือ ใช้สินค้า และ/หรือ บริการ ดังกล่าวด้วยตนเอง ผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารกำหนดตามขั้นตอนและวิธีการที่ธนาคารและร้านค้ากำหนด
     3.14.2 เมื่อผู้ขอใช้บริการได้ชำระเงินค่าสินค้า และ/หรือ บริการผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารกำหนดสำเร็จแล้ว
        (1) ระบบของธนาคารจะแจ้งเตือน (Notification) ไปยังผู้รับตามที่ผู้ขอใช้บริการระบุไว้ และผู้รับจะต้องกดรับสิทธิผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารกำหนด ภายใน 45 วันนับจากวันที่ได้รับการแจ้งดังกล่าว หรือตามระยะเวลาที่ธนาคารหรือร้านค้ากำหนด ทั้งนี้ เมื่อผู้รับกดรับสิทธิแล้ว จะปรากฏ QR Code, Barcode หรือรหัสอื่นใด ซึ่งรหัสดังกล่าวจะมีเวลานับถอยหลัง ดังนั้น ผู้รับจะต้องใช้รหัสดังกล่าวภายในเวลาที่กำหนดต่อหน้าร้านค้าที่ระบุไว้เท่านั้น หากพ้นกำหนดเวลาดังกล่าวหรือผู้รับไม่ได้กดรับสิทธิ ให้ถือว่าผู้รับสละสิทธิ์ รวมทั้งผู้ขอใช้บริการและผู้รับไม่มีสิทธิขอเงินคืนและเรียกค่าเสียหายจากธนาคาร และ/หรือ ร้านค้าแต่อย่างใด
        (2) ผู้ขอใช้บริการสามารถตรวจสอบข้อมูลการซื้อสินค้า และ/หรือ บริการ สถานะเกี่ยวกับการจัดส่งสินค้า และ/หรือ ข้อมูลต่าง ๆ เกี่ยวกับสินค้า และ/หรือ บริการ ผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารกำหนดได้ ทั้งนี้ กรณีที่ผู้ขอใช้บริการซื้อสินค้า และ/หรือ บริการ ซึ่งจะได้รับ QR Code, Barcode หรือรหัสอื่นใด เพื่อนำไปแสดงต่อร้านค้าเพื่อรับสินค้า และ/หรือ บริการนั้น ผู้ขอใช้บริการจะต้องใช้ QR Code, Barcode หรือรหัสอื่นใดดังกล่าว ภายในเวลาและต่อหน้าร้านค้า ตามเงื่อนไขที่กำหนดไว้ หากพ้นกำหนดเวลาดังกล่าวหรือผู้ขอใช้บริการไม่ได้ใช้รหัสดังกล่าว ให้ถือว่าผู้ขอใช้บริการสละสิทธิ์ รวมทั้งผู้ขอใช้บริการไม่มีสิทธิขอเงินคืนและเรียกค่าเสียหายจากธนาคาร และ/หรือ ร้านค้า แต่อย่างใด
     3.14.3 ผู้ขอใช้บริการตกลงและยอมรับว่า ธนาคารเป็นเพียงช่องทางและเป็นผู้อำนวยความสะดวกในการซื้อสินค้า และ/หรือ บริการผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารกำหนดเท่านั้น ดังนั้น ธนาคารจึงไม่มีความรับผิดต่อผู้ขอใช้บริการ ผู้รับ หรือบุคคลใดๆ ในความเสียหายใดๆ อันเกิดขึ้นจากสินค้า และ/หรือ บริการใดๆ ทั้งสิ้น และหากผู้ขอใช้บริการพบปัญหาหรือมีข้อสงสัยประการใด ผู้ขอใช้บริการจะต้องติดต่อกับร้านค้าโดยตรง ทั้งนี้ การคืนสินค้า และ/หรือ บริการ และ/หรือ การคืนเงิน ขึ้นอยู่กับดุลพินิจของร้านค้าโดยลำพัง
  3.15  การใช้บริการเกี่ยวกับบัญชีกองทุน
     3.15.1 ผู้ขอใช้บริการสามารถเปิดบัญชีกองทุนกับบริษัทหลักทรัพย์จัดการกองทุนไทยพาณิชย์ จำกัด (“บริษัทจัดการ”) ได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ผู้ขอใช้บริการยินยอมให้ธนาคารเปิดเผย และ/หรือ ส่ง ข้อมูลส่วนบุคคลให้แก่บริษัทจัดการ เพื่อวัตถุประสงค์ในการตรวจสอบข้อมูลและยืนยันตัวตนของผู้ขอใช้บริการ และ/หรือ เพื่อประโยชน์ในการเปิดบัญชีกองทุน และ/หรือ เข้าถึงข้อมูลของผู้ขอใช้บริการที่มีอยู่กับบริษัทจัดการ และ/หรือ เพื่อให้บริการเกี่ยวกับการลงทุนของบริษัทจัดการ โดยผู้ขอใช้บริการยินยอมให้ธนาคาร และ/หรือ บริษัทจัดการบันทึก และจัดเก็บข้อมูลดังกล่าวไว้ในระบบฐานข้อมูลลูกค้าของธนาคาร และ/หรือ บริษัทจัดการ เพื่อประโยชน์ในการทำธุรกรรมอื่น ๆ กับธนาคาร และ/หรือ บริษัทจัดการ ในภายหน้าด้วย
     3.15.2 ผู้ขอใช้บริการตกลงและยอมรับว่า ธนาคารเป็นเพียงผู้อำนวยความสะดวกในการส่งคำสั่งซื้อ ขาย สับเปลี่ยน กองทุนใด ๆ ไปยังบริษัทจัดการผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารกำหนดเท่านั้น ดังนั้น หากผู้ขอใช้บริการพบปัญหาหรือมีข้อสงสัยประการใด ผู้ขอใช้บริการต้องติดต่อกับบริษัทจัดการโดยตรง
     3.15.3 ผู้ขอใช้บริการสามารถทำคำสั่งหรือยกเลิกคำสั่ง ซื้อ ขาย สับเปลี่ยน กองทุนใด ๆ แบบทำคำสั่งไว้ล่วงหน้า ได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารกำหนด ทั้งนี้ หากผู้ขอใช้บริการยกเลิกหรือไม่ใช้บริการ SCB Easy Application แล้ว และไม่ได้ยกเลิกคำสั่งที่ทำไว้ล่วงหน้าดังกล่าว ให้ถือว่า คำสั่งที่ทำไว้ล่วงหน้ายังคงมีผลอยู่ต่อไป
  3.16  การใช้บริการเกี่ยวกับสมุดเช็ค
     3.16.1 ผู้ขอใช้บริการสามารถสั่งซื้อสมุดเช็คได้ไม่เกินกว่าจำนวนที่ธนาคารกำหนด โดยจะต้องดำเนินการตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ธนาคารจะดำเนินการตามรายละเอียดรายการคำสั่งซื้อและจัดส่งสมุดเช็คไปยังที่อยู่ตามที่ระบุไว้ในรายการคำสั่งซื้อก็ต่อเมื่อธนาคารสามารถหักเงินในจำนวนเท่ากับค่าธรรมเนียมหรือค่าบริการที่ต้องชำระให้แก่ธนาคารรวมกับค่าภาษีใด ๆ จากบัญชีผู้ขอใช้บริการตามที่ระบุไว้ในรายการคำสั่งซื้อเท่านั้น
     3.16.2 ผู้ขอใช้บริการตกลงและรับทราบว่า ก่อนที่ผู้ขอใช้บริการจะใช้สมุดเช็คที่สั่งซื้อตามข้อ 3.16.1 ผู้ขอใช้บริการจะต้องเปิดใช้ (activate) สมุดเช็คดังกล่าวตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ผู้ขอใช้บริการจะต้องเปิดใช้สมุดเช็คภายใน 60 วันนับจากวันที่ทำรายการสั่งซื้อสมุดเช็ค (นับรวมวันสั่งซื้อด้วย) (กรณีที่ทำรายการหลัง 16.00 น. ให้ถือว่าเป็นการทำรายการในวันถัดไป) หรือตามระยะเวลาอื่นใดที่ธนาคารกำหนดเปลี่ยนแปลงในภายหน้า หากผู้ขอใช้บริการไม่เปิดใช้สมุดเช็คภายในระยะเวลาดังกล่าวไม่ว่าด้วยเหตุใด ๆ ก็ตาม เช่น สมุดเช็คดังกล่าวถูกตีกลับมาที่ธนาคารเนื่องจากไม่มีผู้รับ เป็นต้น สมุดเช็คนั้นจะไม่สามารถใช้งานได้ โดยธนาคารไม่ต้องคืนเงินค่าธรรมเนียม ค่าบริการ ค่าภาษี และ/หรือ ค่าใช้จ่ายใด ๆ ที่ธนาคารได้รับชำระไว้แล้ว และธนาคารไม่ต้องรับผิดชอบไม่ว่าด้วยประการใด ๆ ทั้งสิ้น นอกจากนี้ ในกรณีที่สมุดเช็คนั้นอยู่ที่ธนาคาร ผู้ขอใช้บริการยินยอมให้ธนาคารมีสิทธิทำลายสมุดเช็คดังกล่าวได้
     3.16.3 ผู้ขอใช้บริการสามารถทำรายการอายัดเช็คแต่ละฉบับซึ่งได้เปิดใช้ตามข้อ 3.16.2 ได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
  3.17  การใช้บริการเกี่ยวกับการเปิดบัญชีเงินฝาก
     3.17.1 ผู้ขอใช้บริการสามารถเปิดบัญชีเงินฝากกับธนาคารได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.17.2 ผู้ขอใช้บริการตกลงและยอมรับว่า ในกรณีที่ภาพถ่าย และ/หรือข้อมูล ที่ธนาคารได้รับจากผู้ขอใช้บริการไม่ถูกต้องครบถ้วน หรือ ไม่ตรงตามข้อเท็จจริง ธนาคารมีสิทธิระงับชั่วคราว และ/หรือ ปิดบัญชีเงินฝากเมื่อใดก็ได้ โดยไม่ต้องแจ้งให้ทราบล่วงหน้า โดยธนาคารไม่ต้องรับผิดชอบ ในความเสียหายที่เกิดขึ้นแต่อย่างใดทั้งสิ้น
  3.18  การใช้บริการเกี่ยวกับบัตรเงินสด
     3.18.1 ผู้ขอใช้บริการสามารถขอใช้บริการบัตรเดบิตและเปิดใช้ (Activate) บัตรเดบิตที่ธนาคารออกให้ในชื่อผู้ขอใช้บริการได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.18.2 ผู้ขอใช้บริการสามารถกำหนดวงเงินการเบิกถอนเงินสด และ/หรือ การใช้จ่ายเพื่อซื้อสินค้า และ/หรือ บริการ ของบัตรเงินสด รวมทั้งเรียกดูข้อมูลรายการใช้จ่ายเพื่อซื้อสินค้า และ/หรือ บริการ คะแนน M Point และ/หรือ ข้อมูลอื่น ๆ ของบัตรเดบิตได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
        ทั้งนี้ ข้อมูล M point ที่แสดงดังกล่าวเป็นข้อมูลที่ธนาคารได้รับมาจากบริษัท เดอะมอลล์ กรุ๊ป จำกัด ธนาคารจึงไม่อาจรับรองความถูกต้องของข้อมูลดังกล่าวได้ หากผู้ขอใช้บริการมีข้อสงสัยประการใด ผู้ขอใช้บริการจะต้องติดต่อกับบริษัท เดอะมอลล์ กรุ๊ป จำกัด โดยตรง
     3.18.3 ผู้ขอใช้บริการสามารถระงับหรือยกเลิกการระงับการใช้บัตรเงินสดชั่วคราวได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ผู้ขอใช้บริการตกลงและยอมรับว่า หากผู้ขอใช้บริการไม่ได้ยกเลิกการระงับการใช้บัตรเงินสดชั่วคราว ภายใน 1 ปี นับแต่วันที่ระงับการใช้บัตรเงินสดชั่วคราว หรือภายในระยะเวลาอื่นใดตามที่ธนาคารกำหนด ธนาคารมีสิทธิที่จะยกเลิกบัตรเงินสดใบดังกล่าวได้
  3.19  การใช้บริการเกี่ยวกับบัตร Prepaid
     3.19.1 ผู้ขอใช้บริการสามารถเติมเงินเข้าบัตร SCB M Visa Prepaid, บัตรเติมเงิน PLANET SCB และ/หรือ บัตร Prepaid อื่นใดตามที่ธนาคารจะกำหนดเพิ่มเติมในภายหน้า ของผู้ขอใช้บริการหรือของบุคคลอื่นได้ ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ จะต้องเติมเงินไม่เกินวงเงินสูงสุดตามที่ธนาคารกำหนดและไม่เกินยอดเงินคงเหลือสูงสุดที่กำหนดไว้สำหรับบัตรประเภทนั้น ๆ อนึ่ง ในกรณีการเติมเงินเข้าบัตรครั้งใดมีจำนวนสูงกว่าที่ธนาคารกำหนด หรือจะมีผลให้ยอดรวมเงินคงเหลือในบัตรในขณะนั้น ๆ มีจำนวนสูงกว่าจำนวนเงินที่กำหนดไว้สำหรับบัตรประเภทนั้น ๆ ระบบจะปฏิเสธรายการเติมเงินในครั้งนั้นทั้งจำนวนโดยไม่ถือเป็นความผิดของธนาคารแต่อย่างใด
     3.19.2 ผู้ขอใช้บริการสามารถเรียกดูข้อมูลรายการใช้จ่าย คะแนน M Point และ/หรือ ข้อมูลอื่น ๆ ของบัตร SCB M Visa Prepaid และ/หรือ บัตร Prepaid อื่นใดตามที่ธนาคารจะกำหนดเพิ่มเติมในภายหน้า ของผู้ขอใช้บริการได้ ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
        ทั้งนี้ ข้อมูล M point ที่แสดงดังกล่าวเป็นข้อมูลที่ธนาคารได้รับมาจากบริษัท เดอะมอลล์ กรุ๊ป จำกัด ธนาคารจึงไม่อาจรับรองความถูกต้องของข้อมูลดังกล่าวได้ หากผู้ขอใช้บริการมีข้อสงสัยประการใด ผู้ขอใช้บริการจะต้องติดต่อกับบริษัท เดอะมอลล์ กรุ๊ป จำกัด โดยตรง
     3.19.3 บัตรเติมเงิน PLANET SCB (“บัตร PLANET SCB”)
        ผู้ขอใช้บริการสามารถทำรายการดังต่อไปนี้ได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
        (1) ขอใช้บัตร PLANET SCB และเปิดใช้ (Activate) บัตร PLANET SCB ที่ธนาคารออกให้แก่ผู้ขอใช้บริการ
        (2) เติมเงินในบัตร PLANET SCB ได้เฉพาะสกุลเงินบาทเท่านั้น โดยนำเงื่อนไขข้อ 3.19.1 มาใช้บังคับโดยอนุโลม
        (3) ซื้อเงินตราต่างประเทศในบัตร PLANET SCB โดยหักเงินจากเงินบาทในบัตร PLANET SCB หรือขายเงินตราต่างประเทศในบัตร PLANET SCB และให้นำเข้าเป็นเงินบาทในบัตร PLANET SCB โดยผู้ขอใช้บริการต้องตรวจสอบอัตราแลกเปลี่ยนเงินในขณะที่ผู้ขอใช้บริการทำรายการผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้าจากหน้าจอการทำรายการ เนื่องจากอัตราแลกเปลี่ยนอาจมีการเปลี่ยนแปลงตลอดเวลา
        (4) โอนเงินเฉพาะสกุลเงินบาทในบัตร PLANET SCB ไปบัญชีเงินฝากของผู้ขอใช้บริการที่มีอยู่กับธนาคารและกำหนดใช้ในบริการ SCB Easy Application หรือบัญชีเงินฝากอื่นใดตามที่ธนาคารกำหนดเพิ่มเติมในภายหน้า
        (5) กำหนด PIN ของบัตร PLANET SCB
        (6) ระงับหรือยกเลิกการระงับการใช้บัตร PLANET SCB ชั่วคราว
        (7) รายการอื่นใดตามที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
  3.20  การใช้บริการเกี่ยวกับบัญชีลงทุน
     ผู้ขอใช้บริการสามารถเปิดบัญชีซื้อขายหลักทรัพย์ บัญชีซื้อขายสัญญาซื้อขายล่วงหน้า และ/หรือ บัญชีลงทุนใด ๆ กับบริษัท หลักทรัพย์ไทยพาณิชย์ จำกัด (“SCBS”) ได้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ ผู้ขอใช้บริการยินยอมให้ธนาคารเปิดเผย และ/หรือ ส่ง ข้อมูลส่วนบุคคลให้แก่ SCBS เพื่อวัตถุประสงค์ในการตรวจสอบข้อมูลและยืนยันตัวตนของผู้ขอใช้บริการ และ/หรือ เพื่อประโยชน์ในการเปิดบัญชีใด ๆ กับ SCBS และ/หรือ เข้าถึงข้อมูลของผู้ขอใช้บริการที่มีอยู่กับ SCBS และ/หรือ เพื่อให้บริการเกี่ยวกับการลงทุนของ SCBS โดยผู้ขอใช้บริการยินยอมให้ธนาคาร และ/หรือ SCBS บันทึก และจัดเก็บข้อมูลดังกล่าวไว้ในระบบฐานข้อมูลลูกค้าของธนาคาร และ/หรือ SCBS เพื่อประโยชน์ในการทำธุรกรรมอื่น ๆ กับธนาคาร และ/หรือ SCBS ในภายหน้าด้วย
  3.21  การใช้บริการเกี่ยวกับการขอสินเชื่อ
     ผู้ขอใช้บริการสามารถขอสินเชื่อ Speedy Loan สินเชื่อ Speedy Cash สินเชื่อรถยนต์ และ/หรือสินเชื่อประเภทอื่น ๆ จากธนาคาร รวมทั้งสามารถตรวจสอบสถานะการขอสินเชื่อได้ ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
  3.22  การใช้บริการเกี่ยวกับการขอสินเชื่อ
     3.22.1 กรณีผู้ขอใช้บริการประสงค์จะเลือกใช้บริการ Voice Command ผู้ขอใช้บริการจะต้องปฏิบัติตามขั้นตอนและวิธีการที่ธนาคารกำหนดก่อนการเริ่มใช้บริการดังกล่าว โดยผู้ขอใช้บริการรับทราบและตกลงว่า ภายหลังการตั้งค่าบริการ Voice Command ในครั้งแรก ผู้ขอใช้บริการสามารถเข้าถึงบริการใด ๆ ใน SCB Easy Application ตามที่ธนาคารกำหนดได้โดยไม่ต้องใส่รหัสประจำตัว แต่ในการทำรายการ และ/หรือ ใช้บริการดังกล่าว ผู้ขอใช้บริการอาจต้องใส่รหัสประจำตัวหรือไม่ก็ได้ ขึ้นอยู่กับข้อกำหนดและเงื่อนไขที่ธนาคารกำหนดสำหรับบริการแต่ละประเภท และให้ถือว่าการทำรายการ และ/หรือ ใช้บริการ ดังกล่าวมีผลผูกพันผู้ขอใช้บริการทุกประการ
     3.22.2 ผู้ขอใช้บริการสามารถเข้าถึงบริการ Quick Balance เพื่อสอบถามยอดคงเหลือในบัญชีเงินฝากของผู้ขอใช้บริการที่มีอยู่กับธนาคารซึ่งกำหนดใช้ในบริการ SCB Easy Application หรือบริการทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า โดยการสั่งงานด้วยเสียงผ่าน Siri iOS และไม่ต้องใส่รหัสประจำตัว ตามขั้นตอนและวิธีการที่ธนาคารกำหนด ผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.22.3 ผู้ขอใช้บริการสามารถเข้าถึงบริการเติมเงินเข้าบัตร Easy Pass หรือบริการเติมเงินโทรศัพท์มือถือ โดยการสั่งงานด้วยเสียงผ่าน Siri iOS โดยไม่ต้องใส่รหัสประจำตัว แต่ในการทำรายการเติมเงินเข้าบัตร Easy Pass หรือรายการเติมเงินโทรศัพท์มือถือ ผู้ขอใช้บริการจะต้องใส่รหัสประจำตัวตามขั้นตอนและวิธีการที่ธนาคารกำหนด ผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.22.4 ในการใช้บริการ Voice Command ผู้ขอใช้บริการยินยอมให้ธนาคารส่ง และ/หรือเปิดเผยข้อมูลส่วนบุคคลที่จำเป็น ให้แก่ผู้ให้บริการภายนอก เพื่อวัตถุประสงค์ในการให้บริการ Voice Command และเพื่อการเชื่อมต่อ Siri iOS และบริการอิเล็กทรอนิกส์ของธนาคาร
  3.23  การใช้บริการฝากเงินหรือถอนเงินผ่านตัวแทนของธนาคาร
     ผู้ขอใช้บริการสามารถทำรายการฝากเงินหรือถอนเงินจากบัญชีเงินฝากของผู้ขอใช้บริการที่มีอยู่กับธนาคารและตามเงื่อนไขที่ธนาคารกำหนดผ่านตัวแทนของธนาคารได้ โดยต้องทำรายการตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
  3.24  การใช้บริการเกี่ยวกับบัญชีเงินฝากของนิติบุคคล
     3.24.1 ผู้ขอใช้บริการรับรองว่า นิติบุคคลซึ่งเป็นเจ้าของบัญชีเงินฝากของนิติบุคคลได้ให้ความยินยอมแก่ผู้ขอใช้บริการให้นำบัญชีเงินฝากของนิติบุคคลมากำหนดใช้ในบริการ SCB Easy Application ที่ผู้ขอใช้บริการใช้บริการอยู่ รวมทั้งให้อำนาจผู้ขอใช้บริการเป็นผู้มีอำนาจทำรายการ และ/หรือ ธุรกรรมใด ๆ เกี่ยวกับบัญชีเงินฝากของนิติบุคคลผ่านบริการ SCB Easy Application
     3.24.2 ผู้ขอใช้บริการสามารถทำรายการ และ/หรือ ธุรกรรมเกี่ยวกับบัญชีเงินฝากของนิติบุคคลผ่านบริการ SCB Easy Application ได้ตามขั้นตอนและวิธีการที่ธนาคารกำหนด โดยในกรณีดังกล่าว ให้คำว่า “บัญชีผู้ขอใช้บริการ” ที่ระบุในข้อกำหนดและเงื่อนไขที่เกี่ยวข้องกับการใช้บริการนั้น ๆ หมายความถึงบัญชีเงินฝากของนิติบุคคล
     3.25 การใช้บริการมีตังค์
     ผู้ขอใช้บริการสามารถทำรายการขอรับค่าจ้างก่อนกำหนดตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า ทั้งนี้ เฉพาะกรณีที่นายจ้างของผู้ขอใช้บริการอนุมัติให้ผู้ขอใช้บริการเข้าร่วมโครงการมีตังค์แล้วเท่านั้น
     3.26 การใช้บริการเกี่ยวกับการจองซื้อหุ้นกู้
     ผู้ขอใช้บริการสามารถทำรายการจองซื้อหุ้นกู้ตามขั้นตอนและวิธีการที่ธนาคารกำหนดผ่าน SCB Easy Application หรือผ่านช่องทางอิเล็กทรอนิกส์ประเภทอื่นใดที่ธนาคารจะเปิดให้บริการแก่ผู้ขอใช้บริการเพิ่มเติมในภายหน้า
     3.27 ผู้ขอใช้บริการตกลงและยอมรับว่า ธนาคารจะส่งข้อมูลใด ๆ เกี่ยวกับบริการ SCB Easy Application ให้แก่ผู้ขอใช้บริการผ่านทาง E-mail Address ที่ผู้ขอใช้บริการให้ไว้กับธนาคาร ก็ต่อเมื่อ E-mail Address ดังกล่าวได้ผ่านการยืนยันจากผู้ขอใช้บริการตามขั้นตอนและวิธีการที่ธนาคารกำหนดแล้วเท่านั้น
     3.28 ผู้ขอใช้บริการยอมรับว่า บริการบางประเภท ธนาคารได้นำข้อความหรือข้อมูลมาจากบุคคลภายนอก หรือธนาคารได้เชื่อมต่อระบบของธนาคารไปยังข้อมูลของบุคคลภายนอก ธนาคารจึงไม่สามารถรับรองความถูกต้องสมบูรณ์ของข้อความหรือข้อมูลดังกล่าวได้ รวมถึงธนาคารไม่มีส่วนเกี่ยวข้องและไม่ได้ให้การรับรองหรือรับประกันใด ๆ เกี่ยวกับสินค้า บริการ ข้อเสนอ รายการส่งเสริมการขาย และ/หรือ สิทธิประโยชน์ใด ๆ ที่ผลิต และ/หรือ ให้บริการ โดยบุคคลภายนอก ทั้งนี้ ธนาคารไม่มีความรับผิดต่อผู้ขอใช้บริการหรือบุคคลใด ๆ ในความเสียหายใด ๆ จากการนำข้อความหรือข้อมูลดังกล่าวไปใช้ และ/หรือ เหตุอื่นใดอันเกิดขึ้นจากสินค้า และ/หรือ การให้บริการใด ๆ ทั้งสิ้น
4. ความสมบูรณ์ของการใช้บริการ หรือธุรกรรม และผลผูกพันผู้ขอใช้บริการ
  4.1  ผู้ขอใช้บริการตกลงยอมรับว่าวิธีการดำเนินการใด ๆ โดยผ่านระบบบริการอิเล็กทรอนิกส์ของธนาคารตามข้อกำหนดและเงื่อนไขการใช้บริการนี้เป็นวิธีการที่น่าเชื่อถือและยอมรับได้ระหว่างผู้ขอใช้บริการและธนาคาร รวมทั้งรับรองว่าเอกสาร และ/หรือ ข้อมูลใด ๆ ที่ธนาคารได้รับจากผู้ขอใช้บริการด้วยวิธีการดังกล่าวนั้นเป็นเอกสาร และ/หรือ ข้อมูลที่เชื่อถือได้และถูกต้องแท้จริงเสมือนเอกสารที่เป็นลายลักษณ์อักษรทุกประการ และใช้บังคับได้ระหว่างผู้ขอใช้บริการ ธนาคาร และผู้ที่เกี่ยวข้องแล้ว ทั้งนี้ ธนาคารไม่ต้องตรวจสอบข้อมูล ชื่อบัญชีเงินฝาก และ/หรือ รายละเอียดใด ๆ ที่เกี่ยวข้องกับรายการการใช้บริการในครั้งนั้น ๆ ว่าถูกต้องครบถ้วนหรือไม่ด้วย
  4.2  ผู้ขอใช้บริการรับรองว่า ภาพถ่าย ข้อมูลทางชีวภาพ (Biometric) (เช่น ลายนิ้วมือ ใบหน้า เป็นต้น) เอกสาร และ/หรือ ข้อมูลใด ๆ ที่ธนาคารได้รับ และ/หรือ จะได้รับในภายหน้าจากผู้ขอใช้บริการผ่านบริการอิเล็กทรอนิกส์ เป็นข้อมูลของผู้ขอใช้บริการที่ถูกต้อง ครบถ้วน และเป็นจริงทุกประการ โดยผู้ขอใช้บริการตกลงยินยอมให้ธนาคารจัดเก็บข้อมูลดังกล่าวไว้ในระบบฐานข้อมูลลูกค้าของธนาคาร เพื่อประโยชน์ในการให้บริการของธนาคาร และ/หรือ การใช้ทำธุรกรรม และ/หรือ ใช้บริการอื่น ๆ ของผู้ขอใช้บริการกับธนาคาร
        ในกรณีที่ภาพถ่าย ข้อมูลทางชีวภาพ (Biometric) เอกสาร และ/หรือ ข้อมูลที่ธนาคารได้รับจากผู้ขอใช้บริการไม่ถูกต้อง ไม่ครบถ้วน หรือไม่เป็นจริง ผู้ขอใช้บริการตกลงให้ธนาคารมีสิทธิไม่ให้บริการ หรือระงับ หรือยกเลิกการทำธุรกรรม และ/หรือ การใช้บริการอิเล็กทรอนิกส์ และ/หรือบริการอื่นใด เมื่อใดก็ได้ โดยไม่ต้องแจ้งให้ทราบล่วงหน้า โดยธนาคารไม่ต้องรับผิดชอบในความเสียหายที่เกิดขึ้นแต่อย่างใดทั้งสิ้น
  4.3  ผู้ขอใช้บริการตกลงและยอมรับว่าการกระทำใดๆ ผ่านระบบบริการอิเล็กทรอนิกส์ของธนาคารไม่ว่าจะเกี่ยวกับการใช้บริการอิเล็กทรอนิกส์ประเภทใดๆ ก็ตาม หากได้กระทำไปโดยการใช้รหัสประจำตัว และ/หรือ โดยการใช้บริการ Pre-login ตามข้อกำหนดและเงื่อนไขการใช้บริการนี้แล้ว ให้ถือว่าถูกต้องสมบูรณ์และผูกพันผู้ขอใช้บริการทุกประการ โดยผู้ขอใช้บริการไม่ต้องลงลายมือชื่อในเอกสารใด ๆ ทั้งสิ้น และผู้ขอใช้บริการตกลงรับผิดชอบการกระทำดังกล่าวเสมือนหนึ่งว่าผู้ขอใช้บริการเป็นผู้กระทำด้วยตนเอง ทั้งนี้ ไม่ว่าจะเกิดขึ้นโดยผู้ขอใช้บริการหรือบุคคลใด และไม่ว่าจะด้วยเหตุใด ๆ ก็ตาม นอกจากนี้ ผู้ขอใช้บริการตกลงว่าการใช้รหัสประจำตัวถือเป็นการลงลายมือชื่ออิเล็กทรอนิกส์ตามกฎหมาย
  4.4  กรณีที่มีเหตุจำเป็น เพื่อประโยชน์ของผู้ขอใช้บริการ และ/หรือ เพื่อประโยชน์ในการใช้บริการ ธนาคารอาจเรียกให้ผู้ขอใช้บริการจัดทำเอกสารตามรูปแบบที่ธนาคารกำหนด และ/หรือนำส่งเอกสารให้แก่ธนาคาร ภายในระยะเวลาอันสมควร
  4.5  ผู้ขอใช้บริการจะเปลี่ยนแปลง หรือระงับ หรือยกเลิก รายการโอนเงิน และ/หรือ รายการชำระค่าสินค้า/บริการ และ/หรือ รายการธุรกรรมใด ๆ ภายหลังจากที่ได้จัดส่งรายการนั้นๆ ให้แก่ธนาคารผ่านระบบบริการอิเล็กทรอนิกส์แล้วไม่ได้ ยกเว้นกรณีทำรายการแบบทำคำสั่งไว้ล่วงหน้า ผู้ขอใช้บริการอาจทำการแก้ไข เปลี่ยนแปลง หรือระงับ หรือยกเลิกรายการนั้นผ่านระบบบริการอิเล็กทรอนิกส์ หรือช่องทางอื่นใด ก่อนวันที่ธนาคารจะได้กระทำการใดๆ ที่เกี่ยวข้องเพื่อดำเนินการให้เป็นไปตามรายการนั้นหรือภายในระยะเวลาที่ธนาคารกำหนดได้ ทั้งนี้ ตามขั้นตอน และวิธีการที่ธนาคารกำหนด
  4.6  ผู้ขอใช้บริการตกลงว่า เมื่อธนาคารได้ดำเนินการตามคำขอใช้บริการ และ/หรือ รายการการใช้บริการแล้ว ถือว่าธนาคารได้ให้บริการโดยถูกต้องครบถ้วนและมีผลผูกพันผู้ขอใช้บริการทุกประการ และในกรณีที่เป็นการขอใช้สินเชื่อหรือทำธุรกรรมเกี่ยวกับบัญชีกองทุน ถือว่าผู้ขอใช้บริการได้รับสินเชื่อหรือได้รับบริการจากธนาคารโดยถูกต้องครบถ้วน และมีผลผูกพันผู้ขอใช้บริการทุกประการ ทั้งนี้ ธนาคารไม่ต้องคืนเงินค่าธรรมเนียม ค่าบริการ และ/หรือ ค่าใช้จ่ายใด ๆ ที่ธนาคารได้รับชำระไว้แล้วไม่ว่าด้วยประการใด ๆ ทั้งสิ้น
  4.7  ผู้ขอใช้บริการยินยอมให้ถือว่าบรรดาเอกสาร และ/หรือ หลักฐานต่าง ๆ ที่เกี่ยวกับการหักเงิน โอนเงิน หรือการดำเนินการของธนาคารกับบัญชีหรือการใช้วงเงินสินเชื่อ (ถ้ามี) ของผู้ขอใช้บริการ และ/หรือ เอกสารหลักฐานต่าง ๆ ที่เกี่ยวกับการที่ธนาคารให้บริการอิเล็กทรอนิกส์ซึ่งธนาคารได้จัดทำขึ้นตามความประสงค์ของผู้ขอใช้บริการตามข้อกำหนดและเงื่อนไขการใช้บริการนี้ มีความถูกต้องและผูกพันผู้ขอใช้บริการทุกประการ
  4.8  ผู้ขอใช้บริการตกลงว่าในกรณีที่บัญชีผู้ขอใช้บริการได้เปลี่ยนแปลงไปไม่ว่าด้วยเหตุใดก็ตาม ให้ข้อกำหนดและเงื่อนไขนี้ยังคงมีผลใช้บังคับสำหรับบัญชีผู้ขอใช้บริการที่ได้เปลี่ยนแปลงนั้น ๆ ด้วยทุกประการ
  4.9  ผู้ขอใช้บริการตกลงชำระค่าธรรมเนียมและค่าใช้บริการ รวมทั้งค่าใช้จ่ายใด ๆ อันเกี่ยวกับการใช้บริการอิเล็กทรอนิกส์นี้ตามอัตราและเงื่อนไขที่ธนาคารกำหนด โดยผู้ขอใช้บริการยินยอมให้ธนาคารหักเงินจากบัญชีผู้ขอใช้บริการทุกประเภทที่มีอยู่กับธนาคารได้
  4.10  ในกรณีที่มีความเสียหายใด ๆ เกิดขึ้นแก่ธนาคาร และ/หรือ บุคคลใด ๆ เนื่องจากการให้บริการหรือการดำเนินการใด ๆ ตามความประสงค์ของผู้ขอใช้บริการตามข้อกำหนดและเงื่อนไขนี้โดยมิใช่ความผิดของธนาคาร หรือในกรณีที่ผู้ขอใช้บริการใช้บริการเพื่อกิจการใดซึ่งขัดต่อกฎหมายหรือความสงบเรียบร้อยหรือศีลธรรมอันดีของประชาชน เช่น ทำรายการผ่านระบบบริการอิเล็กทรอนิกส์เพื่อชำระหนี้ที่เกี่ยวข้องกับการพนัน ซื้อขายอาวุธ หรือสนับสนุนการก่อการร้าย ผู้ขอใช้บริการตกลงยินยอมรับผิดชอบชดใช้บรรดาค่าเสียหายต่างๆ ที่เกิดขึ้นทั้งหมดทุกประการ
  4.11  ข้อมูลที่ผู้ขอใช้บริการได้จากบริการของธนาคารทางอิเล็กทรอนิกส์ ไม่ว่าจะเป็นข้อมูลเกี่ยวกับสถานะเช็ค จำนวนเงินในบัญชีเงินฝากมีไม่เพียงพอสำหรับการจ่ายเงินตามเช็ค อัตราแลกเปลี่ยนเงินตราต่างประเทศ อัตราดอกเบี้ย ข้อมูลการลงทุน หรือข้อมูลอื่นใด เป็นเพียงข้อมูลในเบื้องต้นเท่านั้น
  4.12  ผู้ขอใช้บริการตกลงให้ธนาคารมีสิทธิเพิ่ม เปลี่ยนแปลงข้อกำหนดและเงื่อนไขการใช้บริการ รวมทั้งค่าธรรมเนียม ค่าใช้บริการ และค่าใช้จ่ายเกี่ยวกับการใช้บริการอิเล็กทรอนิกส์แต่ละประเภทบริการที่ธนาคารเปิดให้บริการผ่านระบบของธนาคารได้ตามแต่จะเห็นสมควร โดยผู้ขอใช้บริการตกลงผูกพันปฏิบัติตามข้อกำหนดและเงื่อนไขการใช้บริการ และ/หรือ ค่าธรรมเนียม ค่าใช้บริการ และค่าใช้จ่ายที่เพิ่มหรือเปลี่ยนแปลงดังกล่าวทุกประการ โดยธนาคารจะแจ้งให้ผู้ขอใช้บริการทราบล่วงหน้าโดยการปิดประกาศ ณ สำนักงานหรือสาขาของธนาคาร และ/หรือ เว็บไซต์ของธนาคาร และ/หรือ มีหนังสือแจ้งไปยังผู้ขอใช้บริการ และ/หรือ โดยวิธีการอื่นใดที่ธนาคารเห็นสมควร ไม่น้อยกว่า 30 วัน ก่อนการเพิ่มหรือเปลี่ยนแปลงดังกล่าวจะมีผลใช้บังคับ อนึ่ง หากการเพิ่ม หรือแก้ไขเปลี่ยนแปลงข้อกำหนดและเงื่อนไขการใช้บริการดังกล่าวเป็นผลให้ผู้ขอใช้บริการต้องเสียค่าใช้จ่ายหรือมีภาระความรับผิดชอบเพิ่มขึ้น ในกรณีที่ธนาคารไม่ได้รับแจ้งการคัดค้านการเปลี่ยนแปลงดังกล่าวเป็นลายลักษณ์อักษรจากผู้ขอใช้บริการภายใน 30 วัน นับตั้งแต่วันที่ระบุในประกาศ และ/หรือ เว็บไซต์ของธนาคาร และ/หรือ หนังสือแจ้งไปยังผู้ขอใช้บริการ ให้ถือว่าผู้ขอใช้บริการยินยอมและไม่มีข้อคัดค้านข้อกำหนดและเงื่อนไขการใช้บริการ ที่เพิ่มหรือเปลี่ยนแปลงดังกล่าว
  4.13  ผู้ขอใช้บริการตกลงยอมรับผูกพันและปฏิบัติตามระเบียบ ข้อกำหนดและเงื่อนไข รวมถึงคู่มือ และเอกสารอธิบายวิธีการใช้บริการอิเล็กทรอนิกส์ตามที่ธนาคารกำหนด ซึ่งผู้ขอใช้บริการได้รับหรือถือว่าได้รับไว้แล้วในวันที่ทำคำขอใช้บริการ รวมทั้งตามที่ธนาคารจะได้กำหนดเพิ่มเติม แก้ไข หรือเปลี่ยนแปลงในภายหน้า ซึ่งให้ถือเป็นส่วนหนึ่งของข้อกำหนดและเงื่อนไขนี้ด้วย
5. การดำเนินการกรณีพบข้อผิดพลาด
    ในกรณีที่ผู้ขอใช้บริการพบว่ามีข้อผิดพลาดหรือมีความผิดปกติใด ๆ ในการใช้บริการอิเล็กทรอนิกส์ ผู้ขอใช้บริการจะต้องแจ้งให้ธนาคารทราบโดยเร็วที่ SCB Call Center โทร.02-777-7777 โดยอย่างน้อยต้องแจ้งข้อมูลเกี่ยวกับวันและเวลาที่ทำรายการ สถานที่ตั้งของเครื่องเทอร์มินอล เลขที่บัญชีเงินฝาก และ/หรือ บัญชีสินเชื่อ (ถ้ามี) ของผู้ขอใช้บริการและของผู้ที่เกี่ยวข้อง ประเภทของรายการ จำนวนเงินที่โอนเข้าหรือออก รวมทั้งข้อมูลอื่นใดที่เกี่ยวกับการทำรายการที่มีข้อผิดพลาดดังกล่าวตามที่ธนาคารกำหนด โดยธนาคารและผู้ขอใช้บริการจะร่วมมือกันดำเนินการตรวจสอบข้อเท็จจริงและสอบสวนหาสาเหตุของข้อผิดพลาด รวมถึงแก้ไขข้อผิดพลาดดังกล่าวโดยเร็ว ทั้งนี้ ธนาคารจะแจ้งผลการดำเนินการให้ผู้ขอใช้บริการทราบตามวิธีการและช่องทางที่ธนาคารเห็นสมควร เช่น ทางโทรศัพท์ หรือไปรษณีย์ หรือทางจดหมายอิเล็กทรอนิกส์ (E-mail) หรือโดยวิธีการและช่องทางอื่นใดที่ธนาคารจะได้กำหนดเพิ่มเติม
6. ความรับผิดและข้อยกเว้นความรับผิดของธนาคาร
  6.1  บรรดาการกระทำใดๆ ที่ธนาคารได้กระทำไปตามข้อกำหนดและเงื่อนไขนี้ และ/หรือ ตามข้อมูลที่ผู้ขอใช้บริการได้แจ้งต่อธนาคาร และ/หรือ ตามคำร้องขอของผู้ขอใช้บริการ และ/หรือ ตามข้อกำหนดและเงื่อนไขการใช้บริการใด ๆ ของธนาคาร ไม่ว่าที่มีอยู่แล้วในขณะนี้หรือที่จะมีขึ้นภายหน้า ให้มีผลผูกพันผู้ขอใช้บริการทุกประการ และธนาคารไม่ต้องรับผิดชอบในความเสียหายใด ๆ อันเกิดขึ้นแก่ผู้ขอใช้บริการ และ/หรือ ผู้รับเงิน และ/หรือ บุคคลใด ๆ ไม่ว่าจะโดยประการใดทั้งสิ้น เว้นแต่
      (1) เกิดจากธนาคารจงใจ หรือประมาทเลินเล่ออย่างร้ายแรงไม่ปฏิบัติตามคำขอใช้บริการ หรือคำสั่งโอนเงิน หรือคำสั่งชำระเงิน หรือคำสั่งระงับการโอนเงิน หรือคำสั่งระงับการชำระเงิน หรืออายัดหรือระงับการใช้รหัสประจำตัว หรืออุปกรณ์เพื่อการทำรายการของผู้ขอใช้บริการ และเกิดรายการโอนเงินผ่านระบบของธนาคารขึ้น ทั้งนี้ ผู้ขอใช้บริการจะต้องจัดส่งคำขอใช้บริการ และ/หรือ ข้อมูล และ/หรือ แจ้งขอระงับการโอนเงิน และ/หรือ แจ้งขอระงับการชำระเงิน หรืออายัดหรือระงับการใช้รหัสประจำตัวหรืออุปกรณ์เพื่อการทำรายการดังกล่าวโดยถูกต้องตามหลักเกณฑ์ เงื่อนไขและวิธีการตามข้อกำหนดและเงื่อนไขนี้แล้ว หรือ
      (2) เกิดรายการโอนเงิน หรือรายการชำระค่าสินค้า / บริการ ผ่านระบบบริการอิเล็กทรอนิกส์ของธนาคารก่อนที่ธนาคารจะได้ส่งมอบรหัสประจำตัว และ/หรือ อุปกรณ์เพื่อการทำรายการให้แก่ผู้ขอใช้บริการ หรือ
      (3) เกิดรายการโอนเงิน หรือรายการชำระค่าสินค้า / บริการ ผ่านระบบบริการอิเล็กทรอนิกส์ของธนาคารโดยมิชอบและมิใช่ความผิดของผู้ขอใช้บริการ
  6.2  ในกรณีที่ธนาคารได้ให้บริการ หรืองดเว้นการให้บริการใดๆ แก่ผู้ขอใช้บริการ เมื่อเกิดกรณีอย่างใดอย่างหนึ่งดังต่อไปนี้ ผู้ขอใช้บริการ ตกลงว่า ธนาคารไม่ต้องรับผิดต่อผู้ขอใช้บริการ และ/หรือ บุคคลใดทั้งสิ้น
      (1) ผู้ขอใช้บริการมีเงินในบัญชีไม่พอ หรือถูกระงับการใช้วงเงินสินเชื่อกับธนาคาร
      (2) การโอนเงิน และ/หรือ ชำระเงินนั้น จะเป็นผลให้ยอดหนี้ในบัญชีเกินกว่าวงเงินสินเชื่อที่ผู้ขอใช้บริการตกลงกับธนาคาร (ถ้ามี)
      (3) อยู่ระหว่างดำเนินการทางกฎหมาย
      (4) ธนาคารได้แจ้งให้ผู้ขอใช้บริการทราบถึงความขัดข้องของการโอนเงิน และ/หรือ ชำระเงิน และ/หรือ ให้บริการ อยู่แล้วก่อนหรือในขณะที่ทำรายการโอนเงิน และ/หรือ ชำระเงิน และ/หรือ ใช้บริการนั้น
      (5) ผู้ขอใช้บริการไม่ปฏิบัติหรือปฏิบัติผิดข้อกำหนดและเงื่อนไขหรือข้อตกลงกับธนาคาร
      (6) เป็นเหตุสุดวิสัย
7. การระงับ และ/หรือ การยกเลิกการให้บริการ
  7.1  ธนาคารมีสิทธิที่จะไม่ให้บริการ หรือระงับ หรือยกเลิกการให้บริการอิเล็กทรอนิกส์ประเภทหนึ่งประเภทใด หรือทั้งหมด เมื่อใดก็ได้ โดยแจ้งให้ผู้ขอใช้บริการทราบล่วงหน้าไม่น้อยกว่า 15 วัน เว้นแต่กรณีที่ธนาคารเห็นว่าการดำเนินการตามข้อกำหนดและเงื่อนไขการใช้บริการนี้ หรือกิจการหรือการดำเนินกิจการของผู้ขอใช้บริการอาจเป็นการขัดต่อกฎหมาย หรือความสงบเรียบร้อย หรือศีลธรรมอันดีของประชาชน หรือมีพฤติการณ์อันน่าเชื่อว่ามีการใช้บริการหรือการทำรายการในลักษณะ Robot หรือโดยทุจริตหรือโดยมิชอบไม่ว่าด้วยประการใดๆ หรือมีเหตุจำเป็นอื่นใดซึ่งไม่อาจแจ้งล่วงหน้าได้ ธนาคารจะแจ้งให้ผู้ขอใช้บริการทราบโดยเร็ว
  7.2  กรณีผู้ขอใช้บริการประสงค์จะยกเลิกการใช้บริการไม่ว่าประเภทหนึ่งประเภทใดหรือทุกประเภทก็ตาม จะต้องแจ้งเป็นลายลักษณ์อักษร หรือแจ้งผ่านช่องทางอื่นใดตามที่ธนาคารกำหนด เพื่อให้ธนาคารทราบล่วงหน้าไม่น้อยกว่า 15 วัน ทั้งนี้ ธนาคารมีสิทธิเรียกเก็บค่าธรรมเนียม ค่าบริการ ค่าใช้จ่ายใดๆ อันเกี่ยวกับการใช้บริการอิเล็กทรอนิกส์โดยหักเงินจากบัญชีผู้ขอใช้บริการได้จนกว่าจะมีการยกเลิกบริการตามข้อกำหนดและเงื่อนไขนี้้
8. การบันทึกและการเปิดเผยข้อมูล
  8.1  ผู้ขอใช้บริการรับทราบและตกลงให้ธนาคารสามารถบันทึกบทสนทนาระหว่างผู้ขอใช้บริการกับธนาคาร และ/หรือ จัดเก็บ และ/หรือ บันทึก และ/หรือ ประมวลผลข้อมูลเกี่ยวกับผู้ขอใช้บริการ และ/หรือ รายการการใช้บริการ และ/หรือ การดำเนินการใด ๆ ที่เกี่ยวข้องกับการใช้บริการของผู้ขอใช้บริการ เพื่อประโยชน์ในการปรับปรุงการบริการของธนาคาร และ/หรือ เพื่อการใด ๆ ได้ตามที่ธนาคารเห็นสมควร และเพื่อเป็นหลักฐานการบริการและรายการใช้บริการ โดยผู้ขอใช้บริการตกลงให้ใช้บันทึกการสนทนาและข้อมูลดังกล่าวเป็นพยานหลักฐานอ้างอิงต่อผู้ขอใช้บริการได้ตามกฎหมาย โดยผู้ขอใช้บริการจะไม่โต้แย้งแต่ประการใดทั้งสิ้น แต่ทั้งนี้ ธนาคารไม่มีหน้าที่ต้องบันทึกหรือเก็บรักษาบันทึกบทสนทนา และ/หรือ ข้อมูลดังกล่าว
  8.2  ผู้ขอใช้บริการยินยอมให้ธนาคารส่ง และ/หรือ เปิดเผยข้อมูลเฉพาะส่วนที่ไม่สามารถระบุตัวตนของผู้ขอใช้บริการ (ข้อมูลที่ไม่ใช่ชื่อ นามสกุล เลขประจำตัวประชาชน หรือข้อมูลอื่นใดที่สามารถระบุว่าเป็นผู้ขอใช้บริการ) ให้แก่ Google บริษัทในกลุ่มของ Google และ/หรือ นิติบุคคลหรือบุคคลใด ๆ ที่ธนาคารเป็นคู่สัญญาหรือมีความสัมพันธ์ด้วย ทั้งในประเทศไทยและต่างประเทศ เพื่อวัตถุประสงค์ในการวิเคราะห์ข้อมูล ทั้งนี้ ผู้ขอใช้บริการสามารถศึกษารายละเอียดการดำเนินการส่ง และ/หรือ เปิดเผยข้อมูลให้แก่ Google รวมทั้งการวิเคราะห์ข้อมูลของ Google ได้จากหัวข้อ "How Google uses data when you use our partners' sites or apps" ที่ www.google.com/policies/privacy/partners/ หรือ URL อื่นตามที่ Google กำหนด
  8.3  ผู้ขอใช้บริการยินยอมให้ธนาคารเก็บรวบรวม ใช้ ข้อมูลส่วนบุคคล เพื่อวัตถุประสงค์ในการจัดทำรายงานสินทรัพย์รวม การดำเนินการใด ๆ เกี่ยวกับกระบวนการสินเชื่อ การวิเคราะห์ข้อมูล การบริหารกิจการของธนาคาร เสนอ ให้ ใช้ และ/หรือ ปรับปรุงบริการ หรือผลิตภัณฑ์ใด ๆ ของธนาคาร ของบุคคลที่ธนาคารเป็นผู้จำหน่าย เป็นตัวแทน หรือมีความเกี่ยวข้องกับธนาคาร และ/หรือของบุคคลอื่น และ/หรือ เพื่อตรวจสอบรายการธุรกรรมที่อาจจะเกิดการทุจริต ธุรกรรมที่มีเหตุอันควรสงสัย และ/หรือ เพื่อวัตถุประสงค์อื่นใดที่ไม่ต้องห้ามตามกฎหมาย และ/หรือ เพื่อปฏิบัติตามกฎหมายหรือกฎระเบียบของประเทศใด ๆ ที่ใช้บังคับกับธนาคาร รวมทั้งยินยอมให้ธนาคารส่ง โอน และ/หรือ เปิดเผยข้อมูลส่วนบุคคลให้แก่บริษัทในกลุ่มธุรกิจทางการเงินของธนาคาร (ซึ่งขณะนี้ได้แก่ (1) บริษัท หลักทรัพย์จัดการกองทุนไทยพาณิชย์ จำกัด (2) บริษัท หลักทรัพย์ไทยพาณิชย์ จำกัด (3) บริษัท ไทยพาณิชย์ประกันชีวิต จำกัด (มหาชน) (4) บริษัท ไทยพาณิชย์โพรเทค จำกัด (5) บริษัท เอสซีบี อบาคัส จำกัด (6) บริษัท ดิจิทัล เวนเจอร์ส จำกัด (7) บริษัทหลักทรัพย์ไทยพาณิชย์ จูเลียส แบร์ จำกัด) ผู้สอบบัญชี ผู้ตรวจสอบภายนอกของธนาคาร สถาบันการเงิน หน่วยงานราชการ ผู้รับโอนสิทธิเรียกร้อง พันธมิตรทางธุรกิจ นิติบุคคลหรือบุคคลใด ๆ ที่ธนาคารเป็นคู่สัญญาหรือมีความสัมพันธ์ด้วย และ/หรือ ผู้ให้บริการ Cloud Computing โดยยินยอมให้ธนาคารส่ง โอน และ/หรือเปิดเผยข้อมูลดังกล่าวได้ ทั้งในประเทศไทยและต่างประเทศ เพื่อวัตถุประสงค์ในการจัดทำรายงานสินทรัพย์รวม การดำเนินการใด ๆ เกี่ยวกับกระบวนการสินเชื่อ การวิเคราะห์ข้อมูล ให้ ใช้ และ/หรือปรับปรุงบริการ หรือผลิตภัณฑ์ใด ๆ ของธนาคาร และ/หรือบุคคลดังกล่าว และ/หรือเสนอบริการ หรือผลิตภัณฑ์ใด ๆ ของธนาคาร และ/หรือเพื่อวัตถุประสงค์อื่นใดที่ไม่ต้องห้ามตามกฎหมาย นอกจากนี้ ผู้ขอใช้บริการยินยอมให้บริษัทในกลุ่มธุรกิจทางการเงินของธนาคาร เปิดเผยข้อมูลส่วนบุคคล ข้อมูลทางชีวภาพ (เช่น ลายนิ้วมือ ใบหน้า เป็นต้น) ข้อมูลทางการเงิน ข้อมูลการทำธุรกรรม ข้อมูลการลงทุนและสินทรัพย์ทุกประเภท และ/หรือ ข้อมูลใด ๆ เกี่ยวกับผู้ขอใช้บริการ ให้แก่ธนาคาร เพื่อวัตถุประสงค์ในการจัดทำรายงานสินทรัพย์รวม การดำเนินการใด ๆ เกี่ยวกับกระบวนการสินเชื่อ การวิเคราะห์ข้อมูล การบริหารกิจการของธนาคาร เสนอ ให้ ใช้ และ/หรือ ปรับปรุงบริการ หรือผลิตภัณฑ์ใด ๆ ของธนาคาร ของบุคคลที่ธนาคารเป็นผู้จำหน่าย เป็นตัวแทน หรือมีความเกี่ยวข้องกับธนาคาร และ/หรือของบุคคลอื่น และ/หรือเพื่อวัตถุประสงค์อื่นใดที่ไม่ต้องห้ามตามกฎหมาย ทั้งนี้ ให้ความยินยอมนี้ยังคงมีอยู่ แม้ว่าผู้ขอใช้บริการจะไม่ได้ทำธุรกรรมกับธนาคารต่อไปแล้วก็ตาม
9. ข้อมูลการติดต่อและการส่งคำบอกกล่าว
  9.1  ผู้ขอใช้บริการตกลงว่าสามารถกำหนดหมายเลขโทรศัพท์มือถือ และ E-mail Address เพื่อเป็นช่องทางในการรับ-ส่งข้อมูลกับธนาคารหรือสำหรับการใช้บริการอิเล็กทรอนิกส์ในแต่ละประเภทได้เพียง 1 เลขหมาย และ 1 E-mail Address เท่านั้น
  9.2  เมื่อผู้ขอใช้บริการเปลี่ยนแปลงที่อยู่/ที่ตั้งสำนักงาน หมายเลขโทรศัพท์ โทรสาร หรือ E-mail Address จากที่ระบุไว้เดิมในใบคำขอใช้บริการ หรือคำขอเปลี่ยนแปลงข้อมูลการใช้บริการ (ถ้ามี) จะต้องแจ้งให้ธนาคารทราบเป็นลายลักษณ์อักษร โดยแจ้งได้ที่สาขาของธนาคาร หรือช่องทางอื่นใดที่ธนาคารกำหนด
  9.3  เอกสารหรือหนังสือใดๆ ที่ธนาคารส่งไปยังผู้ขอใช้บริการ หรือผู้ติดต่อประสานงาน (Contact Person) (ถ้ามี) ตามที่อยู่ และ/หรือ สำนักงาน และ/หรือ E-mail Address ตามที่ผู้ขอใช้บริการแจ้งไว้ในใบคำขอใช้บริการ หรือคำขอเปลี่ยนแปลงข้อมูลการใช้บริการ (ถ้ามี) แล้ว ให้ถือว่าได้ส่งโดยชอบและผู้ขอใช้บริการได้ทราบข้อความในเอกสาร หนังสือ หรือข้อมูลนั้นๆ แล้ว
  9.4  ผู้ขอใช้บริการตกลงและยินยอมให้ธนาคารส่งข้อมูลข่าวสารในเชิงพาณิชย์ เช่น ข้อมูลผลิตภัณฑ์และบริการต่างๆ ข้อมูลทางการตลาด และรายการส่งเสริมการขาย เป็นต้น ไปยังที่อยู่อิเล็กทรอนิกส์ต่าง ๆ เช่น E-mail Address และหมายเลขโทรศัพท์มือถือ เป็นต้น และผู้ขอใช้บริการรับทราบว่า ผู้ขอใช้บริการสามารถบอกเลิกหรือปฏิเสธการรับข้อมูลดังกล่าวได้ตามช่องทางที่ธนาคารกำหนด
10. กฎหมายที่ใช้บังคับ
   ข้อกำหนดและเงื่อนไขการใช้บริการนี้ให้ใช้บังคับและตีความตามกฎหมายไทย และให้ศาลไทยเป็นศาลที่มีเขตอำนาจในการพิจารณาข้อพิพาทที่เกิดขึ้นเกี่ยวกับการใช้บริการตามข้อกำหนดและเงื่อนไขการใช้บริการนี้

__________________________________________________


     ช่องทางการร้องเรียน ลูกค้าสามารถติดต่อผ่านสาขาธนาคารไทยพาณิชย์ จำกัด (มหาชน) หรือศูนย์บริการลูกค้า SCB Call Center 02-777-7777 หรือ You Tell Us [Easy App] หรือผ่านธปท.ศูนย์คุ้มครองผู้ใช้บริการทางการเงิน (ศคง.) โทร 1213 หรืออีเมล fcc@bot.or.th
